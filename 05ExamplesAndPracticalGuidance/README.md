## <img src="/Images/Icons/live_event.png" width="200" height="200" /> <img src="/Images/Icons/balloon_thought.png" width="200" height="200" />
### Örnekler ve Uygulamalı Rehberlik: benimsemek, uyarlamak, geliştirmek

Bu bölümde, katılımcıları açık bilim konularını eleştirel bir şekilde irdelemeye aktif olarak davet etmenize yardımcı olacak çok sayıda materyal bulacaksınız.

Tüm bu materyallere, mümkün olduğunca mevcut olanı yeniden kullanmanın en iyisi olduğunu akılda tutarak, "benimse, uyarla, geliştir" mottosu ile yaklaşmanızı tavsiye ediyoruz. Bu yüzden, sıfırdan eğitim kaynakları geliştirmeye başlamadan önce, kullanabileceğiniz mevcut kaynaklar olup olmadığını öğrenmelisiniz. Burada, sizin amaçlarınıza göre nasıl uyarlanabilekleri ile birlikte bazı örnek kaynakları veriyoruz. Aynı zamanda daha fazla materyal bulmanıza yardımcı olacak bağlantıları ve stratejileri de paylaşıyoruz. Bazı durumlarda, mevcut kaynaklar aynı şekilde kullanılabilir, bu nedenle onları sadece **benimsersiniz**. Buna bir örnek, katılımcılarınızı yönlendirebileceğiniz açık dosya biçimleri hakkında açık bir şekilde sunulan bir video eğitimi olabilir. Diğer durumlarda, mevcut kaynakları  amaçlarınıza uygun hale getirmek için bir şekilde **uyarlamanız** gerekebilir. Örneğin, araştırma fonlayıcıları tarafından yayınlanan açık erişim gereksinimleri ile ilgili mevcut durum dokümanına kuruma -ya da ülkeye- özgü atıfları eklemeniz/değiştirmeniz gerekebilir. Sadece son çare olarak sıfırdan kendi eğitim kaynaklarınızı **geliştirmelisiniz**. Eğer kendi eğitim materyallerinizi geliştirmek istiyorsanız, başka eğitimcilerin materyallerinizi yeniden kullanmasını ve uyarlamasını sağlayacak Açık Eğitim Kaynakları geliştirdiğinizden emin olun.

### Örnek eğitim yapıları

**Göttingen Üniversitesi Kütüphanesinde Açık Bilim Göttingen Buluşmaları (3 saat)**

Göttingen Açık Bilim Ağı, açık bilim uygulamalarını ve bilgi paylaşımını destekleyerek, açık bilimle ilgili çeşitli konuların tartışıldığı düzenli buluşma etkinlikleri organize eden bir grup araştırmacı ve kütüphanecidir. Ağ, Göttingen Kampüsünde açık bilim konularıyla ilgili kişileri biraraya getirir ve herkese açıktır. Açık bilim konusundaki tecrübelerini paylaşma ve yeni yöntemler, araçlar ve uygulamaları öğrenme konusunda istekli olan farklı disiplinlerden araştırmacıları çekme konusunda oldukça başarılı olmuşlardır. Davetli konuşmacının konuya giriş yapmasının ardından ilgili konularda daha derinlemesine bir bakış açısıyla küçük grup tartışmaları yapılmaktadır.

* Daha fazla bilgi için: [State and University Library Göttingen - Open Science](https://www.sub.uni-goettingen.de/en/electronic-publishing/open-science/)

**Mozilla Çalışma Grupları (2-3 saatlik bir dizi toplantı)**

Çalışma grupları, kendini öğrenmeye ve birbirine öğretmeye adamış akran topluluklarıdır (örneğin, aynı kurumdan). Katılımcıların araştırmalardaki açık bilim, açık kaynak, kod ve toplulukla ilgili beceri, tecrübe ve fikir paylaşımına olanak veren eğlenceli, resmi olmayan buluşmalardır. [Mozilla Çalışma Grubu Projesinin](https://mozillascience.github.io/studyGroupHandbook/#:~:text=Mozilla%20Study%20Groups%20are%20regular,Skill%20Sharing.) hedefi basit araçlar, şablon ders planları ve benzer düşüncedeki araştırmacılardan ve kodlama öğrenmeye hevesli kişilerden oluşan uluslararası bir topluluğa erişim sağlayarak bu tür akranlar arası çalışmaları desteklemektir (metin [science.mozilla.org/programs/studygroups](https://mozillascience.github.io/studyGroupHandbook/#:~:text=Mozilla%20Study%20Groups%20are%20regular,Skill%20Sharing.) adresinden uyarlanmıştır.)

**Tekrarlanabilir Analiz ve Araştırma Şeffaflığı (tek bir tam günlük çalıştay)**

Şeffaflık, açık paylaşım ve tekrarlanabilirlik bilimin temel değerleri, ancak her zaman günlük pratiklerinin bir parçası değildir. Bu çalıştayın ilk hali, [Etkin Ekolojik ve Evrimsel Araştırmalar için Açık Bilim Araçları, Verileri ve Teknolojileri - Open Science Tools, Data & Technologies for Efficient Ecological & Evolutionary Research](https://www.dtls.nl/courses/open-science-tools-data-technologies-efficient-ecological-evolutionary-research/) etkinliği kapsamında NIOO-KNAW ve DANS-KNAW tarafından düzenlenmiştir. Araştırmada şeffaflığı sağlamak için tekrarlanabilir analizlerdeki mevcut duruma genel bir bakış sağlamaktadır. Çalıştay (Açık Bilim Çerçevesi ve raporlama yönergelerinin kullanımı gibi) metodolojik konuların yanısıra (Git, Docker, RMarkdown / knitr ve Jupyter) gibi yazılım araçlarını kapsamaktadır. Basit listeleme ve sunumların ötesine geçilen çalıştayın ikinci yarısı yazılımsal konuların çoğunu kapsayan uygulamalı alıştırmalar ve eğitimler ile beceri geliştirmeye odaklanır. Materyal ve içeriğe şuradan ulaşılabilir: [reproducible-analysis-workshop.readthedocs.io](http://reproducible-analysis-workshop.readthedocs.io)

**Açık Bilim: İçinde benim için ne var? (1-2 gün)**

Çalıştayın amacı araştırmacılara ve yöneticilere uygulamalı örneklerle açık bilim araçlarını ve farklı disiplinlerdeki iş akışı örneklerini sunmak ve bunları uygulamaya ve tartışmaya açmaktır. Bu amaçla, bilimsel iş akış süreci boyunca kullanılan araçlar ve uygulamalar, uygulamalı örnekler, katılımcı anketleri ve interaktif tartışmalarla genel anlamda sunulmaktadır. İkinci gün uygulama ve paylaşıma yöneliktir. Katılımcılar çeşitli oturumlarda araçları ve uygulamaları keşfeder, mümkün ölçüde dener ve uygular. Bunu küçük gruplarda ve bireysel olarak, ve ayrıca canlı bir ortamda yaparlar. Son oturumda, kendi araştırmanızda açık bilime geçmenin önündeki engeller ve bu konudaki teşvikler hakkında tartışma yapılmaktadır. 

* [Çalıştay raporu](https://www.authorea.com/users/111423/articles/200860-open-science-workshop-what-s-in-it-for-me-postmortem-report) (Viyana, 2017)

* [Çalıştay programı](http://www.oa.unito.it/new/open-science-whats-in-it-for-me-torino-8-e-9-marzo-2018/) (Torino, 2018)

**Carpentry Çalıştayları (2 gün)**

Carpentry çalıştayı, küçük araştırma gruplarında üretken olmak için ihtiyaç duyulan temel becerilere yönelik iki günlük bir uygulamalı etkinliktir. Kısa eğitimler ve uygulamalı alıştırmalar dönüşümlü olarak birbirini takip eder ve tüm eğitim canlı kodlamaya dayanır. Software Carpentry 1998 yılında and Data Carpentry 2013 yılında kurulmuştur. İkisi de hesaplama becerilerine odaklanır, gönüllü eğitimciler tarafından verilen iki günlük çalıştaylar yapar ve araştırmacılar için mevcut eğitimdeki boşlukları doldurmaya çalışır. Ancak, içerikleri ve hedef kitleleri farklıdır. Data Carpentry çalıştayları verilerle ilgili en iyi uygulamalara odaklanır. Öğrencileri kodlama öğrenmek isteyen kişiler değil, daha ziyade birçok verisi olan ve bu verilerle ne yapacağını bilmeyen kişilerdir. Data Carpentry çalıştayları tamamen acemilere yöneliktir, alan odaklıdır ve tek bir veri setine yoğunlaşarak eksiksiz bir müfredat sunar. Software Carpentry çalıştayları, hesaplamaya yönelik yaşadıkları zorlukları çözmek için daha etkili programlamaya ihtiyaç duyan kişilere yöneliktir, alan odaklıdır ve modülerdir—her Software Carpentry dersi bağımsızdır.

* [Software Carpentry](https://software-carpentry.org)

* [Data Carpentry](http://www.datacarpentry.org/)

**EIFL Eğitmen Yetiştirme Programı  (4 gün)**

EIFL, EIFL partneri ülkelerdeki (Etiyopya, Gana, Zimbabve, Tanzanya ve Nepal) açık erişim, açık bilim ve açık araştırma verilerini doktora derslerine entegre etmeyi taahhüt eden beş üniversitede bir eğitmen yetiştirme programı düzenlemiştir. İlk gün açık erişim ve açık veri konularını kapsamıştır. İkinci ve üçüncü gün ise katılımcıların üniversitelerindeki mevcut uygulamalar da dahil olmak üzere araştırma iş akışında açık bilime ayrılmıştır. Dördüncü gün, katılımcılar kendi eğitim programlarını tasarlayıp hazırlamışlardır.

* [EIFL Eğitmen Yetiştirme Programı](https://osf.io/qf76a/) (Addis Ababa, 2017, program ve tüm materyaller)

**Açık Bilim Yaz Okulları (5 gün)**

Avrupa'daki çeşitli üniersiteler öncelikle erken kariyer araştırmacılarına yönelik, açık bilim üzerine haftalık yaz okulları düzenlemektedir. Bu etkinliklerde beş gün boyunca, genellikle açık bilime günlük pratiklerde yer vermeye yönelik birçok uygulamayla birlikte çeşitli konular üzerinde durulmaktadır.

* [EPFL Uygulamada Açık Bilim Yaz Okulu - EPFL Summer School Open Science in Practice](http://archiveweb.epfl.ch/osip2017.epfl.ch/page-146300-fr.html)(2017, program tanıtımı)

* [Utrecht Üniversitesi Açık Bilim ve Araştırma Yaz Okulu - Utrecht University Summer School Open Science and Scholarship](https://tinyurl.com/sumsopenscience2017) (2017, program ve materyaller)

* [Essex Sosyal Bilimler ve Veri Analizi Yaz Okulu: Açık Bilime Giriş - Essex Summer School in Social Science and Data Analysis: Introduction in Open Science](https://www.fosteropenscience.eu/event/essex-summer-school-social-science-data-analysis-introduction-open-science) (2017, program tanıtımı) 

* [LERU Veri Yöneticiliği Doktora Yaz Okulu - LERU Doctoral Summer School on Data Stewardship](https://www.graduateacademy.uni-heidelberg.de/md/gradakad/akademie/leru_summer_school_2016_description.pdf) (2016, açıklama, öğrenme hedefleri) 


![image alt text](/Images/image_6_tr.PNG)

*Açık Bilim ve Araştırma Yaz Okulu Program Takvimi, Utrecht Üniversitesi 2017*

### Örnek alıştırmalar

#### Ana Şablon

* Format, gereken zaman 

* Konu \([bkz. Açık Bilimin Temelleri](https://github.com/Open-Science-Training-Handbook/-Open-Science-TrainingHandbook_TUR/tree/master/02OpenScienceBasics)\)

* Öğrenme hedefleri 

* Alıştırma açıklaması

* Gerekli materyal ve araçlar

* Gereken ön bilgi düzeyi

* Akılda tutulması gerekenler

* Farklı amaçlar için nasıl uyarlanabileceği

**Başka alıştırmalar önermek için [bu Google Formunu](https://goo.gl/forms/wxyx6pk80mHUHTRu1) kullanın!**

#### Alıştırma türleri


    * hızlı ısınma / kısa mola alıştırmaları 

    * küçük grup alıştırmaları

        * canlandırma (role-play)

        * Açık bilim konularını/ifadelerini tartışma

        * deneyim/uzmanlık alışverişi

        * araştırmacılarla / politika yapıcılarla buluşma

        * ...

    * genel alıştırmalar

        * katılımcı haritalama

        * simülasyon oyunu 

        * envanter çıkarmak

        * kart oyunları

    * sunumlar

        * canlandırma (role-play)

        * gerçek yaşamdan örnekler/vakalar (aynı zamanda katılımcılardan)

        * belli bir kavramın bir dakikalık sunumu (katılımcılar tarafından) 

        * misafir eğitmenler

        * ...

    * uygulamalı alıştırmalar (bireysel ya da çiftler halinde)

        * görselleştirme

        * araçları ve platformları keşfetmek/denemek

        * kendi araştırmanızda bir açık blim pratiği uygulamak

        * bir araştırma makalesinin tekrarlanabilirliğini kontrol etmek

        * … 

#### Örnek alıştırmalar (gerekli materyaller dahil)

<table>
  <tr>
    <td></td>
    <td>Başlık</td>
    <td>Konu</td>
    <td>Tür</td>
    <td>Süre</td>
  </tr>
  <tr>
    <td>1</td>
    <td>Sırala!</td>
    <td>Genel</td>
    <td>tüm grup</td>
    <td>5-10 dk.</td>
  </tr>
  <tr>
    <td>2</td>
    <td>Eğitim ihtiyaçlarının önceliklendirilmesi</td>
    <td>Açık kavramlar ve ilkeler</td>
    <td>tüm grup</td>
    <td>10 dk.</td>
  </tr>
  <tr>
    <td>3</td>
    <td>Açık bilim pratiklerinin seçimi</td>
    <td>Açık kavramlar ve ilkeler</td>
    <td>tüm grup</td>
    <td>1-1,5 saat</td>
  </tr>
  <tr>
    <td>4</td>
    <td>Açık bilim tartışma konuları</td>
    <td>Açık kavramlar ve ilkeler</td>
    <td>küçük gruplar</td>
    <td>20-30 dk.</td>
  </tr>
  <tr>
    <td>5</td>
    <td>LIBER Kafe Açık Bilim</td>
    <td>Açık kavramlar ve ilkeler</td>
    <td>küçük gruplar</td>
    <td>1,5 saat</td>
  </tr>
  <tr>
    <td>6</td>
    <td>Bana göre araştırma verisi ne?</td>
    <td>Açık araştırma verileri ve materyaller</td>
    <td>bireysel / çiftler halinde</td>
    <td>15 dk.</td>
  </tr>
  <tr>
    <td>7</td>
    <td>Veriler neden paylaşılmıyor?</td>
    <td>Açık araştırma verileri ve materyaller</td>
    <td>küçük gruplar</td>
    <td>20 dk.</td>
  </tr>
  <tr>
    <td>8</td>
    <td>Bingo "açık veri bahanesi"</td>
    <td>Açık araştırma verileri ve materyaller</td>
    <td>tüm grup</td>
    <td>20-30 dk.</td>
  </tr>
  <tr>
    <td>9</td>
    <td>Ben ve verim - Datagramlar</td>
    <td>Açık araştırma verileri ve materyaller</td>
    <td>tüm grup</td>
    <td>1-4 saat</td>
  </tr>
  <tr>
    <td>10</td>
    <td>Veri yayıncınızı bulun</td>
    <td>Açık araştırma verileri ve materyaller</td>
    <td>bireysel / çiftler halinde</td>
    <td>10-15 dk.</td>
  </tr>
  <tr>
    <td>11</td>
    <td>Veri yayınlamak için ihtiyacınız olan ne?</td>
    <td>Açık araştırma verileri ve materyaller</td>
    <td>tüm grup</td>
    <td>10 dk.</td>
  </tr>
  <tr>
    <td>12</td>
    <td>Üst veri oluşturmak</td>
    <td>Açık araştırma verileri ve materyaller</td>
    <td>bireysel / çiftler halinde</td>
    <td>5 dk.</td>
  </tr>
  <tr>
    <td>13</td>
    <td>Yazılımı açık bir şekilde paylaşmaya başlamak</td>
    <td>Açık araştırma yazılımları ve açık kaynak</td>
    <td>bireysel / çiftler halinde</td>
    <td>20-30 dk.</td>
  </tr>
  <tr>
    <td>14</td>
    <td>Tekrarlanabilir veri analizi iş akışı oluşturmak</td>
    <td>Tekrarlanabilir araştırma ve veri analizi</td>
    <td>bireysel / çiftler halinde</td>
    <td>4-8 saat</td>
  </tr>
  <tr>
    <td>15</td>
    <td>Depo için doğru sürümü seçmek</td>
    <td>Yayımlanmış araştırma sonuçlarına açık erişim</td>
    <td>bireysel / çiftler halinde</td>
    <td>15-20 dk.</td>
  </tr>
  <tr>
    <td>16</td>
    <td>Açık dosya formatları</td>
    <td>Açık lisanslama ve dosya formatları</td>
    <td>tüm grup</td>
    <td>10-15 dk.</td>
  </tr>
  <tr>
    <td>17</td>
    <td>Creative Commons lisans eşleştirmesi</td>
    <td>Açık lisanslama ve dosya formatları</td>
    <td>tüm grup</td>
    <td>5-10 dk.</td>
  </tr>
  <tr>
    <td>18</td>
    <td>OER Remiks</td>
    <td>Açık lisanslama ve dosya formatları

Açık eğitim kaynakları</td>
    <td>tüm grup</td>
    <td>10-15 dk.</td>
  </tr>
  <tr>
    <td>19</td>
    <td>Açık hakem değerlendirmesi - katılımcılar birbirlerinin metinlerini açık olarak değerlendirir</td>
    <td>Açık hakem/akran değerlendirmesi, ölçevler ve ölçüm</td>
    <td>küçük gruplar</td>
    <td>90 dk.</td>
  </tr>
  <tr>
    <td>20</td>
    <td>Bence açık hakem değerlendirmesi</td>
    <td>Açık hakem/akran değerlendirmesi, ölçevler ve ölçüm</td>
    <td>tüm grup</td>
    <td>1,5 saat</td>
  </tr>
  <tr>
    <td>21</td>
    <td>Bir duruş sergilemek</td>
    <td>Açık bilim politikaları</td>
    <td>tüm grup</td>
    <td>10 dk.</td>
  </tr>
  <tr>
    <td>22</td>
    <td>Sade dilde açıklamalar (devam ediyor)</td>
    <td>Yurttaş bilimi

Katılımcı platformlar</td>
    <td>küçük gruplar</td>
    <td>2-3 saat</td>
  </tr>
  <tr>
    <td>23</td>
    <td>Şeytanın avukatı - şüphecileri ikna etmek</td>
    <td>Açık savunuculuk</td>
    <td>küçük gruplar</td>
    <td>30 dk.</td>
  </tr>
  <tr>
    <td>24</td>
    <td>OSF projesi oluşturmak ve diğer platformlarla bağlantı kurmak (devam ediyor)</td>
    <td>Açık araştırma verileri ve materyaller</td>
    <td>bireysel /çiftler halinde</td>
    <td></td>
  </tr>
  <tr>
    <td>25</td>
    <td>Yayınlama tuzağı (devam ediyor)</td>
    <td>Yayımlanmış araştırma sonuçlarına açık erişim</td>
    <td>küçük gruplar</td>
    <td>2 saat</td>
  </tr>
   <tr>
    <td>26</td>
    <td> (devam ediyor)</td>
    <td>Açık araştırma verileri ve materyaller</td>
    <td>küçük gruplar</td>
    <td>4 gün (5 saat/gün)</td>
  </tr>
   <tr>
    <td>27</td>
    <td>Açık bilim eğitimi için eğitimcileri eğitmek kart oyunu</td>
    <td>Open savunuculuk</td>
    <td>küçük gruplar</td>
    <td>2 saat</td>
  </tr>
</table>


##### **Örnek 1: Sırala!**

* Format, gereken zaman 

    * Tüm grup, 5–10 dakika

* Konu 

    * Kaynaştırıcı (Ice-breaker), konuyla ilgili ya da ilgisiz olabilir

* Öğrenme hedefleri 

    * Katılımcıların rahatlamasını sağlamak.

* Alıştırma tanımı

    * Odadaki hayali çizgi 'kesinlikle katılıyorum' ve 'kesinlikle katılmıyorum' arasında bir spektrum oluşturur. Bir katılımcı ya da moderatör bir açıklama yapar (konu ile ilgili ‘kapalı verilere atıf yapılmamalıdır’ şeklinde ya da konunun dışından ‘tayt pantolon değildir’ şeklinde olabilir. Tüm katılımcılar kendilerini hayali çizgiye göre konumlandırmalıdır. Moderatör, bazı katılımcılardan (gerçek) bakış açılarını açıklamalarını ister. 

* Gereken materyal ve araçlar

    * Yok

* Gerekli ön bilgi düzeyi

    * Yok

* Akılda tutulması gerekenler

    * Sadece fikir sahibi olanların konuşmadığından emin olun. Ortada duran kişilerden bakış açılarını açıklamalarını isteyin. 

* Başka amaçlar için nasıl uyarlanır?

    * Soru türünü duruma göre uyarlayın. Yeni bir grup için, insanların konu dışı ve çok da önemli olmayan bir açıklama yapmasına izin verin, ancak teknik, özellikle bir süredir birlikte çalışan kişilerle (örneğin, bir çalıştayın ikinci gününde), çalıştayın konusuyla ilgili belli tartışmalı konularda nabız yoklamak için kullanılabilir.

##### **Örnek 2: Eğitim ihtiyaçlarının önceliklendirilmesi**

* Format, gereken zaman 

    * Tüm grup, ~10 dakika

* Konu

    * [Açık Kavramlar ve İlkeler](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/01OpenConceptsAndPrinciples.md)

* Öğrenme hedefleri

    * Katılımcıların eğitimden en çok fayda sağlayacaklarını düşündükleri bilgi boşluklarını / alanları belirlemek.  

    * (isteğe bağlı) Katılımcıların kendilerini bilgili hissettikleri (ve böylece kendi bilgilerini paylaşabilecekleri) alanları belirlemek

* Alıştırma tanımı

    * Araştırma döngüsünü ve bu döngüdeki mevcut uygulamaları kısaca tanıtmak.

    * Katılımcılardan eğitim almaktan en çok fayda sağlayacakları (açık bilimle ilgili) iki-üç etkinliği bireysel olarak belirlemelerini isteyin.

    * İsteğe bağlı olarak, katılımcılara halihazırda bilgi sahibi olduklarını hissettikleri (yine, açık bilimle ilgili olarak) iki-üç alanı da sorun.

    * Bireysel çıktılara/kağıtlara, katılımcılar her soru için yapışkanlı noktalar ekler.

    * Katılımcılar daha sonra ortak çıktıya/kağıda benzer yapışkanlı noktalar ekler.

    * Sonuçları tüm grup ile tartışın. Katılımcılar noktaları gördüklerinde, bunun diğer katılımcılardan öğrenmeleri için büyük bir fırsat olabileceğini farkettiklerinden emin olun. 

![image alt text](/Images/image_7_tr.png)

* Gereken materyal ve araçlar

    * [Uygulamalarla araştırma döngüsü](https://www.dropbox.com/s/l6wvhxm0rj6pdiy/OS-handbook_exercise_BK-1.png?dl=0) dokümanının çıktısı: her katılımcı için bir tane ve ortak bir tane.

    * İki renkli yapışkanlı noktalar.

![image alt text](/Images/image_8_tr.png)

* Gerekli ön bilgi düzeyi

    * Yok; araştırma döngüsüne biraz aşina olmak faydalı olabilir.

* Akılda tutulması gerekenler

    * Birçok konunun ele alınacağı daha uzun eğitimlerin başlangıcı için idealdir.

    * Yapışkanlı noktalar için renk körü dostu bir kombinasyon seçin.

    * Seçilecek etkinlik sayısı katılımcı sayısına bağlıdır (örneğin, küçük gruplar için üç, daha büyük gruplar için iki).

    * Bireysel çıktılar/kağıtlar akran baskısını/yanlılığı önlemek için kullanılır.

    * Eğitimin geri kalanına referans olması için bireysel çıktılar/kağıtlar tutulabilir.

* Başka amaçlar için nasıl uyarlanır?

    * Bu alıştırma, başka konularda öncelik belirlemek için kolaylıkla uyarlanabilir.

##### **Örnek 3: Açık bilim pratiklerinin seçimi**

* Format, gereken zaman

    * Tüm grup, 1–1,5 saat

* Konu

    * [Açık kavramlar ve ilkeler](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/01OpenConceptsAndPrinciples.md)

* Öğrenme hedefleri 

    * Araştırma iş akışının tamamı boyunca açık bilim uygulamaları yelpazesini görmek.

    * Hangi uygulamaların odaklanmak için en uygun ve etkili olacağını değerlendirmek.

* Alıştırma tanımı

    * Alıştırma öncesinde, kartları araştırma aşamasına/uygulamasına göre ayırın ve salona yayın (örneğin, masaların üzerine ya da zeminin genişçe bir kısmına).

    * Bir duvarın büyük bir kısmına (pencereler ve panolar da kullanılabilir) araştırma döngüsünün farklı aşamalarını (örneğin, hazırlık, keşif, analiz, yazma, yayınlama, erişim, değerlendirme) yazın.

    * Katılımcılara açık bilim için gerçekten önemli olduğunu düşündükleri uygulamaları sorun ve bunları araştırma aşamasına göre gruplanmış şekilde duvara asın.

    * Katılımcıları kartlarda yer almayan araştırma uygulamalarını eklemeleri konusunda cesaretlendirin.

    * Katılımcıları yedi gruba ayırın.

    * Her grup bir araştırma aşaması için seçilmiş uygulamalara bakar ve *en uygulanabilir* ve *çalışmayı açık hale getimek için en etkili* iki tanesini seçer. Ya seçtiği kartları duvarda daha yükseğe taşır ya da diğer kartları çıkarır.

    * Küçük gruplar yaptıkları seçimleri tüm katılımcılara açıklar.

    * Seçilen araştırma uygulamaları birlikte açık bilim iş akışının bir planını oluşturabilir. 

    * Bir devam alıştırması olarak, katılımcılar bu uygulamaları gerçekleştirmek için muhtemel adımları tartışabilirler: 

        1. hangi araçlar/platformlar kullanılabilir

        2. potansiyel teşvikler ve engeller neler olabilir

        3. hangi desteğe ihtiyaç duyulacak

        4. hangi politika değişikliklerine ihtiyaç duyulacak

![image alt text](/Images/image_9_tr.png)

![image alt text](/Images/image_10_tr.png)

![image alt text](/Images/image_11_tr.png)

* Gereken materyal ve araçlar

    * Geniş bir duvar, pencereler ya da materyalleri asmak için çok sayıda pano

    * Dolaşmak için yeterli alan

    * [Açık bilim uygulamalarının yer aldığı basılı kartlar](https://doi.org/10.6084/m9.figshare.4627954.v1) ([düzenlenebilir powerpoint slaytları](https://doi.org/10.6084/m9.figshare.4627999.v1) ya da [Google e-tablosu](https://docs.google.com/spreadsheets/d/1TmrfhfLlCvyCPw5Xo7cMY0FAKzVlVQa1603IsTs-02o/edit#gid=114671496) olarak da mevcuttur)

    * Boş kartlar, tükenmez/keçeli kalemler

    * Raptiye veya bant

* Gerekli ön bilgi düzeyi

    * Yok, araştırma sürecine biraz aşina olmak faydalı olabilir.

* Akılda tutulması gerekenler

    * Katılımcı sayısına bağlı olarak, küçük gruplar birden fazla araştırma aşaması için öncelikli uygulamaları belirleyebilir.

    * Bandı önceden pencerelerde / duvarda test edin, bazı bant türlerinin çıkarılması gerçekten zordur :-) 

    * Tüm grup küçük grupların belli bir araştırma aşaması için yaptıkları uygulama seçimlerine katılmıyor olabilir. Yapılan seçimlere bağlı mı kalınacağına yoksa bu seçimlerin tartışmaya ve fikir birliğine dayalı olarak değiştirilmesine yer olup olmadığına önceden karar verin.

* Başka amaçlar için nasıl uyarlanır?

    * Alıştırma belirli etkinliklere / araştırma döngüsünün belli bir aşamasına odaklanmak üzere düzenlenebilir (örneğin, yayın veya değerlendirme).

    * Başka seçim kriterleri kullanılabilir, örneğin katılımcıların kendi kullandıkları uygulamalar ya da en ideal olacak uygulamalar (uygulanabilirlik/gerekli çabadan bağımsız).
    
##### **Örnek 4: Açık bilim tartışma konuları**

* Format, gereken zaman 

    * Küçük gruplar, 20–30 dakika 

* Konu 

    * [Açık kavramlar ve ilkeler](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/01OpenConceptsAndPrinciples.md)

* Öğrenme hedefleri 

    * Açık bilim ile ilgili kendi deneyimlerinizi ve görüşlerinizi başkalarının bakış açılarıyla karşılaştırın.

![image alt text](/Images/image_12_tr.png)

* Alıştırma tanımı

    * Katılımcıları dört ya da beş gruba ayırın ve tartışma konularını dağıtın (örneğin, kağıt üzerinde basılı olarak).

    * Grupların konuları katılımcıların kendi bakış açılarından tartışmasını sağlayın.

    * (isteğe bağlı) Her grubun, tüm gruba göre öne çıkan önemli noktaları özetlemesini sağlayın. 

    * Tartışma konuları için öneriler:

        1. "Açık Bilim tarzında çalışmak araştırmayı daha eğlenceli hale getirir"

        2. "Scooping (atlatma) açık bilimi zor bir seçim haline getiren gerçek ve mevcut bir sorundur"

        3. "APC ücretleri (makale işlem ücretleri) daha fazla açık erişimli yayın yapmanın önündeki en büyük engeldir"

        4. "Açık Bilim için fon sağlayıcılardan ve hükümetten daha açık desteğe ihtiyacımız var"

        5. "Açık hakem değerlendirmesine katılmak, kariyer yapmak isteyen genç araştırmacılar için sorunludur."

        6. "Yurttaş bilimcileri daha ciddiye almalı ve onları sadece veri tedarikçileri olarak görmemeliyiz"

        7. "Etki faktörü bir semptomdur ve yayıncılıktaki yarışın sebebi değildir"

        8. "Bir yayını hazır olur olmaz ön baskı olarak yayınlamamamız için hiçbir neden yoktur"

        9. "Verilerimizi sadece paylaşmakta sorun yok ancak bilimi hızlandırmak için birlikte kullanılabilirlik ve yeniden kullanılabilirlik üzerinde de çalışmamız gerekiyor"

        10. "ResearchGate ile fikirlerin ve projelerin paylaşımı, araştırmamıza erişimi sağlamanın iyi bir yoludur"

        11. "Genç araştırmacıların açık bilime daha fazla katılmamalarının nedeni genellikle sorumlu/baş araştırmacıların talepleridir"

        12. "İşbirliğini ve yeniden kullanımı teşvik etmek için tüm araştırma çıktılarımızı paylaştığımız bir tür 'ortak nokta' oluşturmaya çalışmalıyız"

* Gereken materyal ve araçlar

    * Tartışma konularının basılı çıktıları

* Gerekli ön bilgi düzeyi

    * Araştırma sistemine biraz aşinalık

* Akılda tutulması gerekenler

    * Bu alıştırma (destek personelindense) araştırmacılar için en uygundur, çünkü doğrudan kendi durumları ile ilişkilendirme yapabilir ve kendi tecrübelerini anlatabilirler.

* Başka amaçlar için nasıl uyarlanır?

    * Bu alıştırma, tartışma cümlelerini değiştirerek başka konulara uyarlanabilir.
    
##### **Örnek 5: LIBER Kafe Açık Bilim**

* Format, gereken zaman

    * Küçük gruplar, 1.5 saat

* Konu

    * [Açık kavramlar ve ilkeler](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/01OpenConceptsAndPrinciples.md)

* Öğrenme hedefleri

    * Açık bilimin farklı yanlarıyla ilgili bilgi sahibi olmak.

    * Konuları tartışmak için farklı paydaşları biraraya getirmek.

* Gereken materyal ve araçlar

    * [LIBER Bilim Kafesi kart destesi](https://www.fosteropenscience.eu/content/open-science-cafe-card-deck) veya [World Café](http://www.theworldcafe.com/wp-content/uploads/2015/07/Cafe-To-Go-Revised.pdf)'ye dayalı olarak hazırlanmış bir yazılı cümleler kümesi
    
    * 6-8 kişiye bir masa

* Alıştırma tanımı

    * Düzen: 6-8 kişi, bir moderatör ve not almadan sorumlu bir kişi ile bir masa etrafına alınır. Konuşmayı başlatmak için, bu kişilere açık bilim ve ilgili konularda ifadelerin ve soruların yer aldığı bir deste kart verilir. Bu ifadeler, konuşmayı başlatıcı görevi görür. Birisi bir kart seçer, grup bu kartla ilgili bir süre konuşur ve sonraki karta geçilebilir. Bu şekilde, katılımcılar birbirlerinden öğrenir ve daha büyük resim hakkında düşünmeye başlar. Bu arada, farklı paydaşlardan değerli girdiler toplayabilirsiniz.

    * Not tutucu, konuşmanın ilginç noktalarını iki farklı şekilde not alır:

        1. Zihin haritası (mindmap) kartları: Bu kartları konuşmada çok dikkat çeken konular için kullanabilirsiniz. Konuşma çok hızlı akarsa, bölmekten ve katılımcılardan zihin haritası için girdi istemekten korkmayın. Ana konuyu merkeze yazın ve bunun üzerinden çalışın. Bağlantıları yakalamak zor mu? Burada ayrıca rasgele düşünceler ve ifadeler toplayabilirsiniz.

        2. Muhteşem alıntılar ve fikirler: Bazen birisi, sadece söylendiği bağlamda bir şekilde çok faydalı olan "Vay" dedirtecek birşey söyler. Bu amaçla ‘muhteşem alıntılar ve fikirler’ kartınız var. Bu karttan sadece bir tane olduğundan, burada çok seçici olmalısınız. Bu kartta yer almayı hak edecek kadar iyi olduğunu düşündüğünüz noktalara yer verin.

    * 20-30 dakika sonra grupların masalarını değiştirmelerini sağlayın. Moderatör ve not tutucular sabit kalsın.

    * Sonda, her moderatör masalarındaki farklı gruplar tarafından ne söylendiğini rapor etsinler.

##### **Örnek 6: Bana göre araştırma verisi ne?**

* Format, gereken zaman

    * Bireysel / çiftler halinde, 15 dakika

* Konu

    * [Açık araştırma verileri ve materyaller](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Kendi verilerini ve araştırma alanlarındaki verileri bilmek

* Alıştırma tanımı

    * Katılımcıların yazdıkları/okudukları son makaleler üzerine düşünmelerini sağlayın. Ek materyaller (örneğin, tablolar, resimler) var mıydı? Çalışma alanlarındaki araştırma verisi türlerini ve örneklerini yazmalarını isteyin. Çalışmayı yeniden analiz etmek için hangi bilgilere ve verilere ihtiyaçları olacak? Kendi tezleri/makalelerinin doğru anlaşılması için neye ihtiyaç olacak? Sonuçlarını çiftler/gruplar halinde ve ardından tüm gruba sunmalarını sağlayın.

* Gereken materyal ve araçlar

    * Bir parça kağıt ve bir kalem

* Gerekli ön bilgi düzeyi

    * Ön bilgi gerekmiyor.

* Akılda tutulması gerekenler

    * Katılımcılara beyin fırtınası yapabilecekleri yeterli zamanı verin.

* Başka amaçlar için nasıl uyarlanır?

     * Çiftler/gruplar halinde çalışma atlanıp, sadece tüm gruba sunum yapılarak etkinlik kısaltılabilir. 

##### **Örnek 7: Veriler neden paylaşılmıyor?**

* Format, gereken zaman 

    * Küçük gruplar, ~20 dakika

* Konu

    * [Açık araştırma verileri ve materyaller](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Katılımcıların veri paylaşımının önündeki etik ve pratik engeller hakkında düşünmelerini ve bu alandaki fikirlerini eleştirel olarak incelemelerini sağlayın. 

* Alıştırma tanımı

    *  Katılımcıların çiftler ya da küçük gruplar halinde, araştırmacıların verilerini paylaşmak istememelerinin nedenleri ile ilgili olabildiğince uzun bir liste yapmak için beş dakikası vardır. Sonrasında, nedenleri raporlar ve bunların geçerli nedenler olup olmadığını ve mantıklı endişelerin nasıl üstesinden gelineceğine dair stratejileri tartışırlar. En fazla sebep listeleyen takım kazanır (ödül isteğe bağlıdır). 
    
* Gereken materyal ve araçlar

    * Not almak için malzemeler (kalem, kağıt ya da çevrimiçi doküman); isteğe bağlı: ödül. 

* Gerekli ön bilgi düzeyi

    * Verilerle çalışma bilgisi

* Akılda tutulması gerekenler

    * Alıştırma eğlenceli olmalı ve katılımcılar ciddi örneklerin yanı sıra eğlenceli örnekler bulmaları için de cesaretlendirilmeli. 

* Başka amaçlar için nasıl uyarlanır?

    * Aynı format açık bilimin, açık erişim gibi başka bileşenlerine de uyarlanabilir (örneğin, yayınlarını açık erişim yapmama nedenleri).

##### **Örnek 8: Bingo "açık veri bahanesi"**

* Format, gereken zaman

    * Tüm grup, 20–30 dakika

* Konu

    * [Açık araştırma verileri ve materyaller](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Araştırma verilerinin paylaşılmasını engelleyen kalıp yargıları tanıyabilme ve araştırma verilerini açmanın avantajlarını anlayabilme.

* Alıştırma tanımı

    * Bu alıştırma eğitim etkinliğinin başında kullanılmalıdır. Katılımcılar, (grup büyüklüğüne bağlı olarak) en az iki veya daha fazla gruba ayrılır. Bir eğitimci gruplardan birinin destekleyici diğerinin karşı argümanlar geliştirmesini sağlar. Katılımcılar küçük gruplar halinde bingo "açık veri bahanesi" olarak tanımlanmış bahaneleri tartışırlar, bunlar araştırmacılar tarafından verilerini neden paylaşamadıklarını açıklarken kullanılan yaygın argümanlardır. Son 10 dakikada, gruplar argümanlarını karşılaştırmalıdır. Bir eğitimci katılımcıların verilerini açma konusunda argüman geliştirmeleri ve verilerini paylaşma fikrini anlamaları için yardımcı olur.

* Gereken materyal ve araçlar

    * Basılı bingo "açık veri bahanesi" kağıtları

* Gerekli ön bilgi düzeyi

    * Katılımcıların araştırma verisi oluşturma/toplama konusunda deneyimi olmalı.

* Akılda tutulması gerekenler

    * Etrafta dolaşın ve gerekirse, özellikle veri paylaşımı için güçlü argümanlar geliştirmesi gereken gruba yardımcı olmaya çalışın. Bu kişilerin, daha sonra diğer gruptan kişilerle karşı karşıya geldiklerinde daha güçlü olmaları için daha fazla yardıma ihtiyaçları olabilir.

* Başka amaçlar için nasıl uyarlanır?

    * Bu alıştırma başka konulara uyarlanabilir (materyallerin de uyarlanması gerekecektir).

##### **Örnek 9: Ben ve verim - Datagramlar**

* Format, gereken zaman

    * Tüm grup, 1–4 saat (bir çalıştayın bölümü olarak yapılırsa)  

* Konu

    * [Açık araştırma verileri](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Verinin ne olduğunu ve düzgün şekilde saklamak için ne tür arşivleme deposuna ihtiyaç olduğunu anlamak. 

* Alıştırma tanımı

    * Katılımcılardan bir tezle (lisans, yüksek lisans ya da doktora) ilişkili olarak en son yaptıkları bilimsel çalışmayı düşünmeleri ve ürettikleri verinin türünü belirtmeleri istenir.

    * Daha sonra bir datagram oluşturacaklarıdr, örneğin bir karta yazmak

        * konu alanı

        * tezin başlığı

        * harf kısaltmalar kullanılarak verilecek aşağıdaki bilgiler

            * formatı (pdf, doc, csv vb.)

            * boyutu (kb, mb, gb, tb vb.)

            * ortamı (analog için a, dijital için d, örneğin dijitalleştirilmiş ve dijital olarak oluşturulmuş için o veya bu üçünün bir kombinasyonu)

            * ve son olarak, gözlemler için G, deneyler için D, simülasyonlar için S, türetilenler için T, kaynak olarak kullanılanlar için K ve dijitalleştirilmiş veriler için D veya bunların kombinasyonları arasında kabaca ayrım yaparak verinin türü

    * Birkaç adımdan sonra tüm kartlar harflere göre (format, boyut, ortam ve tür) bir duvarda kümelenir.

    * Grup farklı kümeler üzerine tartışır ve bir açık veri deposu ya da arşivi için gerekliliklere kafa yorar.

* Gereken materyal ve araçlar

    *  Kartlar ve kağıt panoları ya da bunun yerine mümkünse bir duvar ve kartları duvara yapıştırmak için malzemeler.

* Gerekli ön bilgi düzeyi

    * Alıştırma verilerin nasıl tanımlanacağı ve ayırt edileceğine dair bazı açıklamalarla başlatıldığı sürece ön bilgi gerekmiyor. Araştırma verisi, depolar ve arşivler hakkında temel bilgi faydalı olabilir.

* Akılda tutulması gerekenler 

    * Adım adım bir yaklaşımı benimseyin.

* Başka amaçlar için nasıl uyarlanır?

    *  Henüz uygulanmadı.

##### **Örnek 10: Veri yayıncınızı bulun**

* Format, gereken zaman 

    * Bireysel / çiftler halinde, 10–15 dakika

* Konu

    * [Açık araştırma verileri](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Konuya özel uygun veri depolarının ve bunların özelliklerinin ve standartlarının farkında olmak.

* Alıştırma tanımı

    * Katılımcılar araştırma verileri için bir veri deposu bulmalıdır. re3data.org adresine gidip konuya ve/veya içerik türüne göre arama/tarama yaparlar. Aramalarını DOI atanmış veri depoları ile sınırlamalarına izin verin. Depo açıklamasına bakabilecekleri zamanı verin ve ilgili depoları yazmalarına imkan sağlayın. Sonrasında başarı ve deneyimlerini tartışın.
    
* Gereken materyal ve araçlar

    * Her bir katılımcı için internet erişimi olan bilgisayar (eğer gerekliyse çiftler halinde de olabilir).

* Gerekli ön bilgi düzeyi

    * Katılımcılar oluşturdukları araştırma verilerinin türünü bilmelidir.

    * Lisans öğrencileri için geçerli değil.

* Akılda tutulması gerekenler

    * Bazı kişiler uygun bir depo bulamayabilir, bu nedenle kullanılabilecek jenerik ve kurumsal yapıda depoların bir listesini oluşturun ve bu listeyi gösterin/dağıtın.

* Başka amaçlar için nasıl uyarlanır?

    * Bu alıştırmayı Açık Erişim Dergiler Rehberini ([Directory of Open Access Journals - DOAJ](https://doaj.org)) kullanarak açık erişime uyarlayabilirsiniz.

##### **Örnek 11: Veri yayınlamak için ihtiyacınız olan ne?**

* Format, gereken zaman 

    * Tüm grup, 5–10 dakika (grup büyüklüğüne bağlı olarak)

* Konu

    * [Açık araştırma verileri](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Veri yayınlama için gerekli adımları hatırlamak.

* Alıştırma tanımı

    * Bu alıştırma eğitimin sonunda kullanılmalıdır. Katılımcıların veri yayınlamak için isimlendirmeleri gereken öğeleri (örneğin, araştırma verileri (dosyalar), üst veriler, anahtar sözcükler, dokümantasyon, lisans, ORCID, depo, iyi başlık verme, kaynaklar, veri atıfı, zaman ve cesaret!) öğrendikleri "bavulumu topluyorum" oyununu oynamalarını sağlayın.

* Gereken materyal ve araçlar

    * Materyal gerekmiyor.

* Gerekli ön bilgi düzeyi

    * Katılımcılar ders boyunca veri yayınlamanın temel unsurlarını bilirler.

* Akılda tutulması gerekenler

    * Katılımcılar bir unsuru unutursa, yardımcı olmaya ve ipuçları vermeye çalışın.

    * Son öğeyi "cesaret" olarak adlandırın.

* Başka amaçlar için nasıl uyarlanır?

    * Açık erişim yayıncılık sürecine de uyarlanabilir.

##### **Örnek 12: Üst veri oluşturmak**

* Format, gereken zaman

    * Bireysel / çiftler halinde, 5 dakika

* Konu

    * [Açık araştırma verileri](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri

    * Araştırma verileri için üst verileri oluşturabilme.

* Alıştırma tanımı

    * Katılımcılardan halihazırda üzerinde çalıştıkları bir dosyayı seçmelerini ve bir parça kağıt üzerinde şu sorulara yanıt vermelerini isteyin: İçeriği kim hazırladı? İçerik ne zaman hazırlandı? İçerik nasıl hazırlandı? İçerik neden hazırlandı? Sonrasında sonuçlarını onlarla tartışın. Kolay mıydı, yoksa zor muydu? Bu görevi araştırma süreçlerindeki tüm dosyalar için tekrarlayabilirler mi?

* Gereken materyal ve araçlar

    * Bir parça kağıt (ya da hazırlanmış bir form) ve bir kalem.

* Gerekli ön bilgi düzeyi

    * Ön bilgi gerekmiyor.

* Akılda tutulması gerekenler

    * Alıştırmayı hızlandırmak için bir form hazırlayın ve çıktısını alın ya da çevrimiçi erişilebilir kılın.

    * Çok fazla dosyanın olduğu daha büyük projeler için  veri sözlüğü şablonu sunun.

* Başka amaçlar için nasıl uyarlanır?

    * Dokümantasyon alıştırması olarak da uyarlanabilir.

##### **Örnek 13: Yazılımı açık bir şekilde paylaşmaya başlamak**

* Format, gereken zaman

    * Bireysel / çiftler halinde, 20–30 dakika

* Konu

    * [Açık araştırma yazılımları ve açık kaynak](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/03OpenResearchSoftwareAndOpenSource.md)

* Öğrenme hedefleri

    * Araştırma kodlarını açık olarak paylaşmak için yaygın kullanılan araç ve servislerin nasıl kullanıldığını öğrenmek.

    * Yazılım için uygun lisansı seçebilmek ve yeniden kullanım izni veren ve vermeyen (permissive - nonpermissive) lisanslar arasındaki farkı anlayabilmek.

* Alıştırma tanımı

    * Bu alıştırma, tamamen hesaplamalı ya da deneysel (analiz vb. için yazılım kullanır) çalışmalar gerçekleştirmesi farketmeksizin, araştırmalarında yazılım/kod kullanacak tüm araştırmacılar içindir.

    * Öncelikle, halihazırda yoksa herkesin ücretsiz bir [GitHub hesabı](https://github.com/) almasını sağlayın. Bu ücretsiz hesap, sadece açık/genel kodla çalışmak için yeterli olacaktır, ancak öğrencilerin, eğitimcilerin ve araştırmacıların [ücretsiz bir profesyonel hesap için ödeme muafiyeti talebinde bulanabilecekleri](https://education.github.com/) konusunda katılımcıları bilgilendirebilirsiniz.

    * Ayrıca, katılımcıların [Zenodo hesabı](https://zenodo.org/) almalarını ve bunu Github hesaplarına bağlamalarını sağlayın.

    * Sonrasında, tüm katılımcıların istenen izinlere göre uygun bir lisans seçerek (burada choosealicense.org yardımcı olabilir) herkese açık bir depo oluşturmalarını sağlayın. Zenodo'da, bu depo için [GitHub–Zenodo entegrasyonunu](https://guides.github.com/activities/citable-code/) açın.

    * Katılımcılar kaynak dosyasını/dosyalarını depoya ve programın/komut dosyasının bir açıklamasını da BENİOKU dosyasına eklesin. Bu dosyalar eklendiğinde, bir sürüm numarası seçin ve yazılımın [bir sürümünü oluşturun](https://help.github.com/articles/creating-releases/).

    * Zenodo'ya gidin ve yazılımınız için oluşturulmuş DOI'yi alın. 

    * Tebrikler, yazılımınız şu an atıf yapılabilir durumda! BENİOKU dosyasına DOI ve önerilen atıf yapma biçiminin olduğu bir bölüm, ve hatta Zenodo'nun sağladığı  DOI rozetini (badge) ekleyebilirsiniz.

* Gereken materyal ve araçlar

    * Her bir kişi için internet erişimi olan bir bilgisayar gerekmektedir.

    * Katılımcılar, "dağınık yapıda" bile olsa, herkese açık paylaşacakları bir kod, komut dosyası ya da programı hazır etmelidir.

* Gerekli ön bilgi düzeyi

    * Yok

* Akılda tutulması gerekenler

    * Yok

* Başka amaçlar için nasıl uyarlanır?

    * Uygulanabilir değil

##### **Örnek 14: Tekrarlanabilir veri analizi iş akışı oluşturmak**

* Format, gereken zaman

    * Bireysel ya da çiftler halinde, 4–8 saat (örneği [burada](http://reproducible-analysis-workshop.readthedocs.io))

* Konu

    * [Tekrarlanabilir araştırma ve veri analizi](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/04ReproducibleResearchAndDataAnalysis.md)

* Öğrenme hedefleri 

    * Disiplininize/arka plan bilginize dayalı olarak (küçük) bir hesaplamalı görev bulmak ve bu görev için açık ve tekrarlanabilir bir iş akışı oluşturmak.

    * Tekrarlanabilirlik bağlamında faydalı olan temel kavramları, araçları ve hizmetleri anlamak.

* Alıştırma tanımı

    * Her bir katılımcı alanıyla ilişkili bir veri seti ve bununla uyumlu veri analiz sürecini seçer. Veri seti ve analiz süreci birkaç dakikadada tamamlanacak kadar kısa olmalıdır. Ayrıca, alıştırma amaçları için programlama dili Python ya da R olmalıdır, ancak diğer diller de kullanılan araçlarda küçük değişiklikler yapılarak uygun hale getirilebilir.

    * Katılımcı öncelikle süreci geleneksel formda gerçekleştirir, sonrasında bir diğer katılımcıdan süreci dışarıdan yardım olmadan yeniden gerçekleştirmesini ister.  Hem diğer kişinin süreci gerçekleştirmesi için gereken zamanı hem de karşılaşılan engelleri belirleyin.

    * Aynı süreci Jupyter / Git / MyBinder yaklaşımı kullanarak uygulayıp; süreci bir Jupyter not defteri olarak kaydedin, veri setini ve not defterini GitHub üzerindeki bir depoya yükleyin ve sonrasında depoyu MyBinder'a bağlayın. Bundan sonra, aynı kişiden süreci tekrarlamasını isteyin. Sürede ve erişilebilirlikteki değişimi saptayın.

* Gereken materyal ve araçlar

    * Jupyter ve Git gereklidir (bir GitHub hesabı da dahil olmak üzere). Dile bağlı olarak, ek Jupyter çekirdeklerinin (kernels) yüklenmesi gerekebilir. Son olarak, eğitimci tüm katılımcıların kullanacağı ortak bir örnek  mi sağlayacağına, yoksa katılımcılardan kendi örneklerini getirmelerini mi isteyeceğine karar verebilir. Aradaki fark hazırlık için gereken zamanın yanı sıra katılımcıların arka plan bilgilerinin benzerliğine bağlıdır.

* Gerekli ön bilgi düzeyi

    * Çalıştay, zamana göre uyarlanarak farklı ön bilgi düzeyi beklentilerine göre gerçekleştirilebilir. Örneğin, Git'e kısa bir temel giriş dahil edilebilir, fakat her durumda, katılımcılar kendi analizleri için hesaplama gereksinimlerinin farkında olmalıdır.

* Akılda tutulması gerekenler

    * Genel konsept basittir, ancak bireysel bileşenlerin bir başlangıç öğrenme eğrisi vardır. Bu nedenle, en başta tüm araçları birbiriyle ilişkilendirmeden her bir araç üzerine konuşmak için biraz fazla zaman ayırmayı düşünebilirsiniz.

    * Potansiyel teknik sorunları en aza indirmek için çalıştaydan önce katılımcılara yükleme sürecinin (örneğin, Jupyter ve Git için) ayrıntılı bir açıklamasını vermeyi düşünebilirsiniz.

* Başka amaçlar için nasıl uyarlanır?

    * Çalıştay, yazılım için Kalıcı Tanımlayıcıların (Zenoda'dan Git deposuna bir DOI atamak gibi) yanı sıra tüm safhaları ortak bir platformda (OSF gibi) entegre etmek gibi açık bilime dair ek kavramları içerecek şekilde genişletilebilir.

##### **Örnek 15: Depo için doğru sürümü seçmek**

* Format, gereken zaman 

    * Bireysel / çiftler halinde, 15–20 dakika

* Konu

    * [Yayımlanmış araştırma sonuçlarına açık erişim](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/05OpenAccessToPublishedResearchResults.md)

* Öğrenme hedefleri

    * Bir depoya yüklenmesine izin verilen versiyonun hangisi olduğuna karar vermek ve telif hakkı düzenini/sistemini belirtmek.

* Alıştırma tanımı

    * Bu alıştırma, depo yöneticilerine yönelik olabilir. Beş farklı yayın seçin ve katılımcılardan bir depoda izin verilebilecek sürümü ve telif hakkı bildirimini seçmelerini isteyin: telif hakkı sahibi kim ve hangi telif hakkı düzeni/sistemi geçerli olacak - tüm hakları saklıdır, bir lisans, kamu malı. Katılımcılarla sonuçlarını tartışın ve onlara çözüme ulaşmak için temel unsurları gösterin.

* Gereken materyal ve araçlar

    * Alıştırma bir parça kağıt (ya da hazırlanmış bir form) ve kalem ile gerçekleştirilebilir.

    * Bireylerin/çiftlerin yayınlara ulaşmak ve politikaları kontrol etmek için internet bağlantısı olması gerekir. Yayınların basılı kopyası da sağlanabilir.

* Gerekli ön bilgi düzeyi

    * Temel telif hakkı kavramları.

    * Bir araştırma makalesinin farklı sürümleri hakkında bilgi.

* Akılda tutulması gerekenler

    * Bir dizi soru hazırlarsanız, alıştırma çevrimiçi bir forma da çevrilebilir.

    * Katılımcıların, varsayılan kendi kendine arşivleme politikaları olan sitelere bakmaları yeterli olmayacağı için, örneğin hibrit modelle yayımlananlar da dahil olmak üzere katılımcılara göstermek üzere bir dizi yayın kullanın.

    * Örnek sayısı alıştırmanın süresini belirleyecektir.

* Başka amaçlar için nasıl uyarlanır?

    * Araştırmacıların kendi yayınlarını kullandıkları eğitim oturumlarına uyarlanabilir.

##### **Örnek 16: Açık dosya formatları**

* Format, gereken zaman: 

    * Tüm grup, 10–15 dakika

* Konu

    * [Açık lisanslama ve dosya formatları](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/06OpenLicensingAndFileFormats.md)

* Öğrenme hedefleri

    * Günlük olarak kullanılan dosya formatlarının ve bunların açıklıklarının farkında olmak.

* Alıştırma tanımı

    * Katılımcıların post-itlere günlük çalışmaları esnasında kullandıkları tüm dosya formatlarını yazmalarını isteyin. Sonrasında post-itleri alın ve tahtaya ya da panoya yapıştırın. Yapabileceğiniz en iyi şekilde kategorilere veya gruplara (metin, tablo, istatistik, video, resim vb.) ayırmaya çalışın. Son olarak, sonuçları katılımcılarla tartışın. Bu dosya formatlarının açıklığı ve olası alternatifleri üzerine konuşun.

* Gereken materyal ve araçlar

    * Birkaç deste post-it, kalem ve beyaz tahta ya da kağıt panosu.

* Gerekli ön bilgi düzeyi

    * Ön bilgi gerekmiyor.

* Akılda tutulması gerekenler

    * Konuya özel ya da bilgisayar türüne bağımlı "egzotik" dosya formatları için hazırlanın ve katılımcıların bunları tanımlamasına izin verin.

* Başka amaçlar için nasıl uyarlanır?

    * Post-it kullanmak istemiyorsanız, dosya formatlarını toplamak ya da katılımcıların kendi dosya formatlarını yazmalarını sağlamak için [PINGO](http://trypingo.com) gibi web araçları da kullanabilirsiniz.

##### **Örnek 17: Creative Commons lisans eşleştirmesi**

* Format, gereken zaman

    * Tüm grup, 5–10 dakika

* Konu

    * [Açık lisanslama ve dosya formatları](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/06OpenLicensingAndFileFormats.md)

* Öğrenme hedefleri

    * Farklı Creative Commons lisansları arasında ayrım yapabilme ve bunları çalışmalar için birleştirebilme.

* Alıştırma tanımı

    * Katılımcılar iki lisansı birleştirmelidir. Grubun, birleştirme ile hangi Creative Commons lisansının oluşturulduğunu tahmin etmesini isteyin. Alıştırmayı diğer kombinasyonlar için tekrarlayın. Mümkün olmayan bir kombinasyonu (örneğin, CC BY-SA ve CC BY-NC) dahil edin ve tuzaklara dikkat edin. Sonuçları katılımcılarla tartışın.

* Gereken materyal ve araçlar

    * Bilgisayar, projeksiyon cihazı, beyaz tahta, kağıt panosu ya da tüm katılımcılar için birer parça kağıt.

* Gerekli ön bilgi düzeyi

    * Katılımcılar tüm Creative Commons lisanslarını bilmeli ve/veya lisanslara bakabilecekleri bir doküman olmalıdır.

* Akılda tutulması gerekenler

    * Cevabı almadan önce üç saniyeden fazla bekleyin. Bu katılımcıların derinlemesine düşünmesini sağlar ve böylece zayıf katılımcıları dahi entegre edebilirsiniz.

* Başka amaçlar için nasıl uyarlanır?

    * Öncelikle çiftler oluşturun ve kombinasyonları çözmelerine izin verin, sonrasında çözümleri grupta tartışın.

    * Diğer lisansları kullanın.

##### **Örnek 18: OER Remiks**

* Format, gereken zaman 

    * Tüm grup, 10–15 dakika

* Konu

    * [Açık lisanslama ve dosya formatları](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/06OpenLicensingAndFileFormats.md)

    * [Açık eğitim kaynakları](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/11OpenEducationalResources.md)

* Öğrenme hedefleri

    * Creative Commons lisanslarının farklı unsurlarını ayırt edebilmek.

    * Kamu malı ve tüm hakları saklı çalışmalar dahil olmak üzere önceki çalışmaları birden fazla lisansla remiksleyerek içerik oluşturabilmek ve ortaya çıkan son lisansın hangisi olacağını belirleyebilmek.
    
* Alıştırma tanımı

    * [Çevrimiçi](http://www.opencontent.org/game/) ve [basılı](http://www.opencontent.org/game/print/) birer versiyonu bulunmaktadır.

    * Metin, resim, müzik ve video gibi bir içerik türünü temsil eden bir dizi kart vardır ve her kart, Creative Commons lisansları ve GNU Özgür Dokümantasyon Lisanslarını içeren, tüm hakları saklıdan kamu malına kadar uzanan bir telif hakkı işareti taşır. 

    * Gruptaki bir kişi 12 kartı alır ve grubun geri kalanı kartları dört içerik türü ile (metin, resim, müzik ve video) bir materyal oluşturmak üzere birleştirir. Doğru kombinasyonu seçtiklerinde bu yeni çalışma için muhtemel lisansın hangisi olduğuna da karar vermelidirler.

* Gereken materyal ve araçlar

    * Çevrimiçi oyun için: projektörlü bilgisayar

    * Basılı oyun için: kart seti [opencontent.org](http://www.opencontent.org/game/print/) adresinde mevcuttur ya da kendiniz bir kart seti oluşturabilirsiniz.

* Gerekli ön bilgi düzeyi

    * Katılımcılar tüm Creative Commons lisanslarının unsurlarını bilmeli ve "copyleft" kavramı da dahil olmak üzere telif hakkı konuları ile ilgili temel bir anlayışa sahip olmalıdır.

* Akılda tutulması gerekenler

    * Çevrimiçi versiyonu kullanacaksanız, birden çok olası cevaba imkan vererek alıştırmayı tüm katılımcılarla yapabilirsiniz.

* Başka amaçlar için nasıl uyarlanır?

    * Yazılım lisanslama gibi araştırma öğelerine uyarlayabilisiniz.

    * Başka lisanslar kullanabilir, yeni tür içerikler ekleyebilir ya da son ürünün hangi içerikte olması gerektiğini tanımlayablirsiniz.

##### **Örnek 19: Açık akran değerlendirmesi - katılımcılar birbirlerinin metinlerini açık olarak değerlendirir**

* Format, gereken zaman

    * Küçük gruplar, 90 dakika

* Konu

    * [Açık hakem değerlendirmesi, ölçevler ve ölçüm](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/08OpenPeerReviewMetricsAndEvaluation.md)

* Öğrenme hedefleri

    * Yapıcı hakem değerlendirmeleri yazma konusunda pratik kazanmak.

    * Açık hakem değerlendirmesinin avantaj ve dezavantajları üzerine eleştirel düşünmek.

* Alıştırma tanımı

    * Katılımcılar üç kişilik gruplar halinde çalışır. Her bir katılımcı, yukarıdaki çalıştayda tartışıldığı gibi açık hakem değerlendirmesi ile ilgili düşüncelerini yansıtan kısa bir metin (~300 kelime) yazar. Sonra metni çalışmanın kısa bir hakem değerlendirmesini yapacak sol tarafındaki kişiye verir. Ardından metin ve değerlendirme soldaki diğer kişiye geçer ve her birinin elinde kendi yazmadıkları bir metin ve değerlendirme olmuş olur. Sonrasında bu kişi değerlendirmeye geri bildirim verir—yapısal mıydı, eleştirel miyidi, ne daha iyi yapılabilir vb. Son olarak grup tüm metinleri okur ve açık kimliklerin, açık raporlamaların vb. değerlendirmelerin yazılma şeklini ve diğerlerinden gelen eleştirel geri bildirimleri nasıl etkilediği düşünür.

* Gereken materyal ve araçlar

    * Kalem ve kağıt

* Gerekli ön bilgi düzeyi

    * Yok, ancak metinler üstteki çalıştayda edinilen bilgileri gerektirecektir.

* Akılda tutulması gerekenler

    * Bu alıştırma katılımcıların birbirinin çalışmalarını eleştirebilmelerini gerektirir—bazı kişilerin bunu yapmaktan rahatsız olabileceğini veya bazılarının bu eleştirileri kabul etmekte zorlanabileceğini unutmayın. Bu sorunlar ortaya çıktığında, katılımcıları son tartışma oturumunda bunları gündeme getirmeleri için cesaretlendirin.

* Başka amaçlar için nasıl uyarlanır?

    * Bu örnek, sadece açık hakem değerlendirmesinden ziyade daha geniş odağı olan bir eğitim çalıştayında kullanıldığında, katılımcılardan önce başka açık bilim konuları hakkında metin yazmaları istenerek açık bilim konuları ile ilgili öğrendiklerini pekiştirmeleri sağlanabilir.

    * Bu alıştırma, kalem ve kağıt yerine Google Dokümanlar, Authorea veya Overleaf/ShareLaTeX gibi katılımcı bir yazma aracı kullanılarak da yapılabilir. 

##### **Örnek 20: Bence açık hakem değerlendirmesi**

* Format, gereken zaman

    * Tüm grup, ~1,5 saat, tartışma ile

* Konu

    * [Açık hakem/akran değerlendirmesi, ölçevler ve ölçüm](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/08OpenPeerReviewMetricsAndEvaluation.md)

* Öğrenme hedefleri

    * Açık hakem değerlendirmesinin birçok yönü olduğunun farkına varmak ve açık hakem değerlendirmesinin bu farklı yönleri hakkında bilgi sahibi olmak.

    * Açık hakem değerlendirmesinin hangi yönlerinin bilime en fazla fayda sağlayacağı kousunda bir fikir oluşturmak.   

    * Okuyucu, yazar ve hakem bakış açısından açık hakem değerlendirmesinin farklı yönlerinin faydaları ve muhtemel sakıncaları ile ilgili fikir sahibi olmak.

* Alıştırma tanımı

    * Uygulamaya geçirildikleri bazı dergi/platform örnekleri de dahil olmak üzere hakem değerlendirmesinin farklı yönlerini tanıtın.

    * Katılımcılardan bireysel olarak açık hakem değerlendirmesinin, açık bilime en çok katkısı olduğunu düşündüklerini iki-üç yönünü belirtmelerini isteyin.

    * Katılımcıların büyük bir kağıt üzerine önceki adımda seçtikleri yönlerin her biri için bir madeni para koymalarını isteyin.

    * Sonuçlara birlikte bakılır ve en çok seçilen yön belirlenir.

    * Sonrasında, katılımcılar küçük gruplarda okuyucu, yazar ya da hakem rolünü alırlar (tümü her grupta olmalı) ve bu rol perspektifinden açık hakem değerlendirmesinin bir yönünü tartışırlar. Faydaları ve potansiyel eksiklikleri nelerdir?

    * Daha sonra küçük gruplar tüm gruba sunum yapar ve ek perspektifler/bakış açıları tartışılabilir. 

![image alt text](/Images/image_13_tr.png)

* Gereken materyal ve araçlar

    * [Hakem değerlendirmesinin boyutları](https://doi.org/10.6084/m9.figshare.4210293) dokümanının büyük basılı çıktıları: her katılımcı için bir tane ve ortak kullanım için bir tane ([animasyonlu slaytların yer aldığı sunum da](https://doi.org/10.6084/m9.figshare.4210254) mevcut).

    * Düşük değerli madeni paralar

![image alt text](/Images/image_14_tr.png)

* Gerekli ön bilgi düzeyi

    * Yok, geleneksel hakem değerlendirme sürecine biraz aşinalık faydalı olur.

* Akılda tutulması gerekenler

    * Açık hakem değerlendirmesindeki gelişmelere aşina olmayan kişiler için bazı yönler daha fazla açıklama gerektirebilir—bunun için yeterli zaman planlaması yapın.

    * Tartışmalarda, katılımcıların kendi kişisel fikirlerini kendilerine atanan rolden ayırmaları zor olabilir. Katılımcılara rollerine bağlı kalmalarını gerektiğinde hatırlatın ve onları bu konuda teşvik edin.

    * Kişi başına madeni para katılımcı sayısına bağlıdır (örneğin, küçük gruplar için üç tane, büyük gruplar için iki tane).

* Başka amaçlar için nasıl uyarlanır?

    * Madeni paralarla oylama konsepti, küçük grup tartışmalarında rollerin atanması gibi diğer konulara da uyarlanabilir.

##### **Örnek 21: Bir duruş sergilemek** 

* Format, gereken zaman

    * Tüm grup, 15 dakika

* Konu

    * [Açık bilim politikaları](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/09OpenSciencePolicies.md)

* Öğrenme hedefleri

    * Katılımcıların açık bilim politikaları veya ilkeleri ile ilgili bir duruş sergilemelerini sağlamak.

    * Katılımcılar arasındaki fikir benzerliği ve çeşitliliğini göstermek.

* Alıştırma tanımı

    * Katılımcılardan, açık bilim politikaları veya ilkeleri ile ilgili iki soru hakkında fikirlerini ifade etmelerini isteyin.

    * Yanıtlar, iki nokta arasındaki (örneğin, hiç katılmıyorum-tamamen katılıyorum) doğrusal bir ölçekte yer almalıdır.

    * Katılımcılar çevrimiçi bir araç kullanarak ya da eksenleri iki yanıt aralığını temsil eden bir kağıt üzerine yapışkanlı noktalar ekleyerek oylama yapabilirler. 

    * Sonuçlar gruba gösterilir ve yanıtların benzerliği ya da farklılığı tartışılır, örneğin her bir bölgeden (quadrant) bir yanıt verenin fikrini açıklamasını istemek.

    * Örnek sorular ve sonuçlar:

        1. Açık bilimin, bireysel olarak araştırmacılar için daha fazla maliyeti ya da faydası var mı?

        2. Açık bilim aşağıdan yukarı doğru mu (bottom-up) yoksa yukarıdan aşağı doğru mu (top-down) organize edilmelidir?

![image alt text](/Images/image_15_tr.png)

* Gereken materyal ve araçlar

    * [Mentimeter](https://www.mentimeter.com/) gibi çevrimiçi araçlara erişim; ücretli bir hesap sonuçların dışarı aktarılmasına imkan verir ancak bu alıştırma için gerekli değildir.

    * Her bir katılımcı için internet erişimi olan akıllı telefon, tablet ya da bilgisayar erişimi.

    * Çevrimdışı alternatifler: eksenler üzerine basılmış ya da çizilmiş büyük bir kağıt, yapışkanlı noktalar.

* Gerekli ön bilgi düzeyi

    * Yok; konu üzerine biraz arka plan bilgi, içgüdüsel duygulardan ziyade bilinçli görüşler için faydalı olur (ilkini toplamak da yararlı olabilir).

* Akılda tutulması gerekenler

    * Kağıt üzerinde yapılırsa, katılımcıların cevaplarını ortak kağıttan önce bireysel olarak işaretlemeleri daha mantıklı olur. Böylece akran baskısı / yanlılığı önlenir.

* Başka amaçlar için nasıl uyarlanır?

    * Bu alıştırma birçok farklı soru ve konuya uyarlanabilir.

    * Bu tür alıştırmalar için (aynı zamanda açık kaynak kodlu olan) alternatif bir çevrimiçi araç da [Simple Vote'tur](https://www.figma.com/community/widget/1031261785662682451).

    * Katılımcı kitlesi heterojen bir yapıda ise (örneğin, araştırmacılar, araştırma destek personeli, politika yapıcılar), örneğin (Mentimeter'da) her biri için ayrı soru oluşturarak veya (kağıt üzerinde) farklı renkte yapışkan noktalar kullanarak farklı gruplar arasında ayrım yapmak bilgilendirici olur.

    * Yapışkanlı noktalar için, renk körü dostu bir renk kombinasyonu seçin.

##### **Örnek 22: Sade dilde açıklamalar** - devam ediyor

* Format, gereken zaman

    * Küçük gruplar, 2–3 saat

* Konu 

    * [Yurttaş bilimi](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/10CitizenScience.md)

    * [Katılımcı platformlar](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/07CollaborativePlatforms.md)

* Öğrenme hedefleri

* Alıştırma tanımı

* Gereken materyal ve araçlar

* Gerekli ön bilgi düzeyi

* Akılda tutulması gerekenler

* Başka amaçlar için nasıl uyarlanır?

##### **Örnek 23: Şeytanın avukatı - şüphecileri ikna etmek**

* Format, gereken zaman

    * Küçük gruplar, 30 dakika

* Konu

    * [Açık savunuculuk](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/12OpenAdvocacy.md)

* Öğrenme hedefleri

    * Açık bilim uygulamalarına yönelik yaygın itirazlara karşı argümanlar geliştirmek.

    * Açık bilimin değerini sorgulayan insanlarla tartışma pratiği yapmak.

* Alıştırma tanımı

    * Üç ya da dört kişilik küçük gruplarda, bir ya da iki kişinin açık bilim şüphecisi rolünü, diğerlerinin açık bilim savunucusu rolünü üstlenmesini sağlayın.

    * "Açık bilim savunucuları", "açık bilim şüphecilerini" ikna etmeye çalışsınlar.

    * 10 dakika sonra, katılımcılar rolleri değişsin ve (aynı argümanları tekrarlamadan) başka bir tartışma yapsınlar.
    
    * İki turdan sonra, deneyimleri paylaşmak için grup olarak biraraya gelin. Hangi argümanları çürütmek en zordu? Hangi argümanlar şüphecileri ikna etmede en çok işe yaradı? Katılımcılar, bunların gerçek yaşamdaki durumlarda da faydalı olabileceğini düşünüyor mu?

* Gereken materyal ve araçlar

    * Yok; esnek oda düzeni, grupların oda içerisinde yayılmasına imkan vermek için iyi olur.

* Gerekli ön bilgi düzeyi

    * Açık bilim kavramlarına aşinalık.

* Akılda tutulması gerekenler

    * Açık bilim şüphecilerini mümkün olduğunca rollerine adapte olmaya teşvik edin. Çoğu zaman, insanlar bu rolü üstlenmekten gerçekten zevk alır!

    * Herkese bu alıştırmayı her iki perspektiften de deneyimleme şansı vermek için rolleri değiştirdiğinizden emin olun.

* Başka amaçlar için nasıl uyarlanır?

    *  Bu alıştırma, açık bilimin belirli yönlerine odaklanabilir.

##### **Örnek 24: OSF projesi oluşturmak ve diğer platformlarla bağlantı kurmak - devam ediyor**

* Format, gereken zaman 

    * Bireysel / çiftler halinde

* Konu

    * [Açık araştırma verileri ve materyaller](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri 

* Alıştırma tanımı

   * Veriden yayına bir OSF işbirliği ortamı oluşturun.
   
      * OSF projenizi GitHub'a bağlayın.

      * Projeye herhangi bir işlenmemiş (raw) kod, resim, veri, tablo yükleyin.

      * Projeniz için bir DOI ve ARK tanımlayıcısı edinin.

* Gereken materyal ve araçlar

* Gerekli ön bilgi düzeyi

* Akılda tutulması gerekenler

* Başka amaçlar için nasıl uyarlanır?


##### **Örnek 25: Yayınlama tuzağı - devam ediyor**

* Format, gereken zaman 

    * Küçük gruplar, 2 saat

* Konu 

    * [Yayımlanmış araştırma sonuçlarına açık erişim](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/05OpenAccessToPublishedResearchResults.md)

* Öğrenme hedefleri
 
   * "Oyun, dört araştırmacının hayatlarını doktora araştırmalarından akademik miraslarına kadar takip ederek, araştırmalarda bilimsel iletişimin etkisini keşfetmek ve açık erişimin rolünü tartışmaya imkan verir." [blogs.kent.ac.uk](https://blogs.kent.ac.uk/osc/2017/10/09/publishing-trap/)

* Alıştırma tanımı

   * "En fazla dört kişiden oluşan dört grupla oynanır – bir oyun tahtasının etrafına oturun ve takımları vermesi gereken kararlarla ilgili yönlendirmek için bir oyun kitabı kullanın. Çalıştay lideri ev sahibi rolündedir ve her turda senaryoları ekiplere sunar. Her tur yayınlama seçenekleri ile ilgili üç karar vermeyi kapsar. Senaryoyu dinledikten sonra her takım önceden belirlenmiş seçeneklerden birini seçer. Her turun sonunda takımlar aldıkları kararları tartışır ve seçimlerini gerekçelendirmeleri istenir." [copyrightliteracy.org](https://copyrightliteracy.org/resources/the-publishing-trap/)
   
* Gereken materyal ve araçlar

   * Oyun tahtası, kartlar, kitapçıklar, noktalar ve diğer nesneler indirilmeli, baskısı alınmalı ve kesilmelidir. Ayrıca, profesyonel olarak üretilmiş satın alınabilecek bir oyun hazırlanması planlanmaktadır. Materyallere şuradan erişilebilir: [copyrightliteracy.org](https://copyrightliteracy.org/resources/the-publishing-trap/the-publishing-trap-resources/)

* Gerekli ön bilgi düzeyi
   
   * "Yayınlama Tuzağ, erken kariyer araştırmacıları ve akademisyenlerin yanı sıra bilgiye erişimin ve yüksek öğrenimdeki bilimsel iletişim sisteminin bütünüyle nasıl işlediğini anlamak isteyen herkesi hedefler." [copyrightliteracy.org](https://copyrightliteracy.org/resources/the-publishing-trap/)

* Akılda tutulması gerekenler
   
   * Oyun sırasında tartışmalar teşvik edilebilir.
   
* Başka amaçlar için nasıl uyarlanır?

* Lisanlama koşulları
   
   * Oyun, Creative Commons Atıf-AynıLisanslaPaylaş 4.0 (CC BY-SA) lisansı ile lisanslanmıştır.
   
   
##### **Örnek 26: - devam ediyor**

* Format, gereken zaman 

    * Küçük gruplar, 4 gün (5 saat/gün)

* Konu

    * [Açık araştırma verileri ve materyaller](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/02OpenResearchDataAndMaterials.md)

* Öğrenme hedefleri 
   
   * Katılımcılar araştırma verisinin ve tekrarlanabilir araştırmanın temellerini, bir araştırma veri yönetim planı oluşturmanın aşamalarını anlar ve kendi veri depolarını kurabilir.

* Alıştırma tanımı

1. depo ve lisanslama ile ilgili bilgi
2. veri değerlendirme: tür, miktar, duyarlılık
3. DMPtool kullanarak bir araştırma veri yönetim planı oluşturmak
4. OSF deposu oluşturmak
5. Sürüm kontrolü için Git kullanmak
6. GitHub, Google Drive ve diğer servislerin OSF projesine entegrasyonu 
7. R, R Studio ve R Markdown kullanarak tekrarlanabilir bir araştırma yapmak
8. Yurttaş bilimi projeleri oluşturma alıştırması yapmak 

* Gereken materyal ve araçlar

   * ORCID, OSF, GitHub ve DMPTool kaydı.
   * Git, R ve R Studio'nun indirilmesi ve yüklenmesi.

* Gerekli ön bilgi düzeyi

   * R, R Studio ve Git hakkında temel bilgi bir artı olur.
   
* Akılda tutulması gerekenler

   * Açık veri kavramını ve insanların bunu neden yapması gerektiğini açıklamak için daha fazla zaman ayrılması gerekebilir. Tartışmaların çoğu bu ön aşamada gerçekleşir.

* Başka amaçlar için nasıl uyarlanır?

   * Alıştırma özellikle jeoloji/uzay bilimleri için yapılmıştır, ancak yurttaş bilimi projesi de dahil olmak üzere çoğu kısmı herhangi bir bilim dalı için kullanılabilir.
   
 * Lisanslama koşulları
 
   * CC BY - Dasapta Erwin Irawan (dasaptaerwin@gmail.com), INArxiv, Bandung Teknoloji Enstitüsü; Willem Vervoort (willem.vervoort@sydney.edu.au), Sidney Üniversitesi; Gene Melzack (gene.melzack@sydney.edu.au), Sidney Üniversitesi


##### **Örnek 27: Açık bilim eğitimi için eğitimcileri eğitmek kart oyunu**

* Format, gereken zaman 

    * Küçük gruplar, 2 saat

* Konu 

    * [Açık savunuculuk](https://github.com/Open-Science-Training-Handbook/-Open-Science-TrainingHandbook_TUR/blob/master/02OpenScienceBasics/12OpenAdvocacy.md)

* Öğrenme hedefleri 

   * Eğitmenler bu oyunu 'eğitmenlerin eğitimi' çalıştaylarını kolaylaştırmak için kullanabilir. Katılımcılar, kendi seçtikleri konu(lar) üzerine -daha sonraki bir aşamada kendilerinin verecekleri- bir eğitim için kullanılabilir bir çerçeve tasarlarlar. Kart oyunu, katılımcıların hedef kitle türünü, büyüklüğünü, eğitim türünü ve hedef kitle bilgi düzeyini önceden seçme olanağı verir. Ayrıca, iki 'öngörülemeyen' durum eklenebilir: katılımcı modu ve 'aksilik' (eyvah!). Bir eğitim için kullanılabilir bir tasarımla eve gitmenin yanı sıra, bu çalıştayın katılımcıları, diğer katılımcıların girdi ve deneyimlerinden de faydalanacaktır.  

* Alıştırma tanımı

   * YÖNERGE: 
      * Her grubun, üzerinde katılımcı türü, katılımcı sayısı, katılımcı bilgi düzeyi ve eğitim türü bilgileri bulunan kartlarından birini (bakmadan) seçmesini sağlayın. Farklı kartların, yapılması mümkün olmayan ya da grubun çıkarlarına uygun olmayan bir eğitim durumu ortaya çıkarması olasıdır. Biraz esnekliğe izin vermek ve katılımcıların kendi aralarında ya da diğer bir grupla kart değiştirmelerine müsaade etmek faydalı olabilir. Çoğu durumda, katılımcıların alıştırmayı kendi ihtiyaçlarına göre değiştirmelerine izin veren boş bir kart ya da mevcut bir başka 'kart' vardır.  
      * Persona sayfalarını dağıtın: grubun her üyesi kartlarda belirtilen koşullara göre bir persona oluşturmalıdır (15 dakikadan fazla sürmemeli). 
      * Grubun, oluşturulan persona sayfaları yardımıyla, hedef kitlesini/kitlelerini göz önünde bulundurarak kartlarda yazan koşullara göre eğitimi hazırlamak için 1,5 saati vardır.
      * Her bir grubun eğitimlerini sunmasını sağlayın (not: asıl eğitimi vermek zorunda değiller, sadece ne yapacaklarını açıklamaları gerekiyor!). Ardından diğer gruplardan geri bildirim vermelerini isteyin: Önerilen eğitim kartlarda yazan koşullara uygun mu? Neyi daha farklı yapabilirler? Paylaşabilecekleri bir deneyimleri var mı?
      * Ekstra zorlama: Gruplar, eğitim sırasında beklenmedik/öngörülemeyen durumlarla nasıl başa çıkacak? Sunumlarından hemen önce, her grup bir 'katılımcı modu' kartı ve bir 'aksilik' kartı seçer (bakmadan) ve bu kartları sunum sırasında veya sonrasında tüm grupla tartışacak olan moderatöre verir - katılımcıların meslektaşlarının deneyimlerinden öğrenmelerine imkan verilir.

* Gereken materyal ve araçlar

   * https://www.fosteropenscience.eu/node/2570
   
   * Dosyaları pdf ve png formatında [şu genel dropbox bağlantısından](https://www.dropbox.com/sh/k314ebvqpb6mqq8/AAABEcJqYF_2PYJxqmYf3mmna?dl=0&fbclid=IwAR0DBmnArU8raKlaoJa7RKPEGRNEv2y74PQRR2Ft_y4Oy7DLfdawF_n5LbQ) indirebilirsiniz.

* Gerekli ön bilgi düzeyi

   * Katılımcıların eğitim oluşturacakları konu(lar) ile ilgili bilgi sahibi olması beklenir.

* Akılda tutulması gerekenler

   * Zaman tutma esastır; katılımcıların personalar ve eğitim tasarımı üzerinde çalışacakları zamanı sınırlayın. Sunumun, aslında eğitimi vermek için değil, tasarlanan eğitimin tüm unsurlarının bir açıklaması olması gerektiğini netleştirin. Grupla değerlendirme yaparken herkesin girdi sağladığından emin olun.

* Başka amaçlar için nasıl uyarlanır?

   * Prensipte, yeni kartlar, yeni kategoriler oluşturularak veya mevcut olanlar kaldırılarak tüm parametreler belirli bir eğitim için uygun olacak şekilde uyarlanabilir ve değiştirilebilir.
   
* Lisanslama koşulları

   * CC BY-SA 4.0. Oluşturan: Gwen Franck (gwenfranckgcv@gmail.com)
  
   
### Kaynaklar

#### Hangi araçları ve platformları kullanmalı/önermeli?

Açık Bilim uygulamalarını destekleyen birçok araç ve platform vardır (seçim yapmak için aşağıdaki şekle bakın). Hangi araçların ve platformların kullanılacağı (veya önerileceği) birçok faktöre bağlıdır, örneğin: aracın mevcut olup olmadığı (ücretsiz veya kurumunuza lisanslı mı), tarayıcınızda veya kullandığınız işletim sistemi üzerinde çalışıp çalışmadığı, dilinizde mevcut olup olmadığı ve güvenlik ve gizlilik gereksinimlerinizi karşılayıp karşılamadığı. Bu daha teknik kriterlere ek olarak, bir aracın çalışma şeklinize uyup uymadığını da göz önünde bulundurun. Kullandığınız diğer araçlar ve platformlarla uyumlu çalışıyor mu? İşbirliği yaptığınız kişiler, aynı uygulama için aynı aracı mı yoksa en azından sizin kullandığınız araçla uyumlu olan bir aracı mı kullanıyor? Ayrıca öğrenme eğrisini de göz önünde bulundurun: yeni aracı öğrenmek için çok zaman harcamanız gerekiyor mu ve eğer öyleyse, buna değer mi? Aracı (gerçek hayatta veya çevrimiçi olarak) kullanmayı öğrenmenize yardımcı olabilecek desteğiniz var mı?  

Belki de en iyi tavsiye, önce ne yapmak istediğinizi düşünmenizdir: gerçekleştirmek istediğiniz açık bilim uygulaması nedir? Ardından, hangi araçların/platformların mevcut olduğunu, topluluğunuzdaki kişilerin hangilerini kullandığını ve nedenini keşfedin (etrafa sorun!). Sonra kendi kararınızı verin. Keşfetmekten ve yeni bir şeyler denemekten korkmayın!

Son bir not: birçok araç ve platform, kendileri tamamen açık olmadan açık bilim uygulamalarını destekler. Örneğin, yaygın olarak kullanılan birçok araç, açık olan içeriğe (yayınlar, veriler) erişim sağlasalar da açık kaynak değildir. Bu tür araçları ve platformları dikkate alıp almayacağınız konusunda kendi kararınızı vermeniz gerekecektir. Diğer bir husus, başka bir araca geçmek istediğinizde tüm verilerinizi dışa aktarıp aktaramayacağınız veya bunların kilitli kalıp kalmayacağıdır. Ve platform kapandığında veya başka bir şirkete satıldığında verilerinize ne olacağını biliyor musunuz?

Araştırma araçlarını ve platformlarını listeleyen bazı kaynaklar:

* [DIRT Directory](https://digitalhumanities.berkeley.edu/resources/digital-research-tools-dirt-directory) (Beşeri Bilimler)

* [ResearchStash](https://www.researchstash.com/) (Bilim, Teknoloji ve Tıp)

* [400+ Tools and innovations in scholarly communication](http://bit.ly/innoscholcomm-list) (tüm disiplinler)

* [Tool combinations](https://tinyurl.com/toolcombinations-cb) (hangi araçların yaygın olarak birlikte kullanıldığı) [renk körü dostu]

![image alt text](/Images/image_16_tr.png)
Figure x - Açık bilim uygulamaları gökkuşağı (düzenlenebilir slaytlar da dahil olmak üzere Zenodo üzerinde farklı formatlarda mevcut:[10.5281/zenodo.1147025](http://doi.org/10.5281/zenodo.1147025)), Türkçe çeviri: Güleda Doğan

#### Diğer kaynaklar

* Ask Open Science. [ask-open-science.org](https://ask-open-science.org/)

* Digital Curation Centre. Because good research needs good data. [dcc.ac.uk](http://www.dcc.ac.uk)

* Fernandes ve Rutger (2017). Open Science, Open Data, Open Source. 21st century skills for the life sciences. [osodos.org](http://osodos.org)

* Forschung und Daten managen (Araştırma verilerinin yönetimi ile ilgili bilgi veren Almanca web sitesi).[forschungsdaten.info](https://www.forschungsdaten.info/)

* MANTRA - Research Management Training. [mantra.edina.ac.uk](https://mantra.edina.ac.uk/)

* Materials for ELIXIR-EXCELERATE Train The Trainer workshops and courses. [github.com/TrainTheTrainer/EXCELERATE-TtT](https://github.com/TrainTheTrainer/EXCELERATE-TtT) (*yazarın notu: Yalnızca küçük bir kısmı biyoinformatik alanına özel, eğitmenler için seçilmiş eksiksiz bir materyal ve yöntem deposudurs*) 

* Open Science MOOC. [opensciencemooc.eu](https://opensciencemooc.eu/)

* Open Science Training Initiative. Graduate Training in Open Science. [opensciencetraining.com](http://www.opensciencetraining.com/)

* Research Data E-Learning Platform. (Almanca ve Fransızca) [researchdatamanagement.ch](http://www.researchdatamanagement.ch/)

* Research Data Management Educational Efforts. [docs.google.com](https://docs.google.com/spreadsheets/d/10RTW-nZk0x_mpQw2VAlttcc656MV9EeCaDe2lM4umb4/edit#gid=0)

* Research data management (RDM) open training materials. [Zenodo Community](https://zenodo.org/communities/dcc-rdm-training-materials/)

* Sewell (2017). Research Data Management: Activity Cards. [doi.org/10.17863/CAM.10074](https://doi.org/10.17863/CAM.10074).

* Sürümlendirilmiş bir e-kitabın nasıl oluşturulacağı ve yayınlanacağı ile ilgili ipuçları şu github deposunda verilmiştir: [github.com/Pfern/OSODOS](https://github.com/Pfern/OSODOS) - GitHub Pages'da web sitesi olarak da mevcuttur: [pfern.github.io/OSODOS/SUMMARY](https://pfern.github.io/OSODOS/SUMMARY). PDF, e-Pub ve Mobi versiyonları [Unglue.it](https://unglue.it/work/229980/) ile kullanıma sunulmuştur.


---------------------------------------------------------------------------------------------------------------

#### Alıştırmaların uzun listesi - şablon seçimi

Şablona uyması için bazı biçimlendirmeler bekleniyor

PF - 1 Zihin ve Kavram Haritaları

Daha karmaşık konuların kavramsallaştırılması için yakın zamanda edinilen bilgi veya becerilerin görselleştirilmesi çok işe yarayabilir. Basit açık kaynak araçları tek tek ve toplu olarak kullanıldığında büyük bir istek/heves oluşabilir. Bu teknikler dizisinin genel adı bir zihin ve kavram haritasıdır. [X-Mind](http://www.xmind.net/) gibi nispeten basit bir yazılım iyi bir başlangıç olabilir. 

![image alt text](/Images/image_17.png)

Figure X Bir eğitimdeki içeriği temsil eden bir zihin haritası örneği

Not: bunu açık bilim veya ilgili bir konu için yapılmış olanla değiştirebiliriz.

Katılımcılar fikirleri görselleştirmenin, onları diyagramlarda birleştirmenin, aynı gruptaki katılımcılar arasında diyagramları karşılaştırmanın, farklı gruplardakileri karşılaştırmanın, katılımcı haritalarını eğitmen haritalarıyla karşılaştırmanın vb. gücünü anladıkça, etkileşim belirgin bir şekilde artar.

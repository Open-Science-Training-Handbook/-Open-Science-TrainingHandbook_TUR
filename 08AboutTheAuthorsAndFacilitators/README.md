## <img src="/Images/Icons/public.png" width="200" height="200" /> <img src="/Images/Icons/handson.png" width="200" height="200" />
# Yazarlar ve yardımcılar/kolaylaştırıcılar

## Sprint etkinliğindeki yazarlar

### Sonja Bezjak

* Ljubljana Üniversitesi, Slovenya
* [sonja.bezjak@fdv.uni-lj.si](mailto:sonja.bezjak@fdv.uni-lj.si)
* [@sonja\_adp](https://twitter.com/sonja_adp)

[![Video - Writing the Open Science Training Handbook - an author's perspective by Sonja Bezjak](http://img.youtube.com/vi/qygm7Byc9eA/0.jpg)](http://www.youtube.com/watch?v=qygm7Byc9eA "Writing the Open Science Training Handbook - an author's perspective by Sonja Bezjak")

[Sosyal Bilimler Veri Arşivi - Social Science Data Archive](https://www.fdv.uni-lj.si/en/research/journals/social-science-data-archive)'da öncelikli olarak araştırma verilerine açık erişimle ilgili konularla ilgileniyorum. Görevlerimden biri, farklı paydaşları araştırma veri politikası, araştırma veri yönetimi planlaması, veri atıfı, veri yayınları vb. konularında eğitmektir. CESSDA ERIC eğitim grubunun bir üyesi olarak bilgi ve tecrübemi uluslararası düzeyde paylaşmaya çalışıyorum.

Sosyoloji okurken şeffaflık ve tekrarlanabilirlik gibi bilimsel değerler hakkında eğitim aldım. Ancak daha sonra fizikçi ve mühendis olan arkadaşlarımdan açık kaynak hareketini öğrendim. Bulgularınızı saklamama fikrini yaymanın ve bilginizi mümkün olan en kısa sürede başkalarıyla paylaşmanın önemini hemen anladım. Ancak Social Science Data Archive'da \(Ljubljana Üniversitesi, Slovenya\) çalışmaya başladığımda ve açık veri projesine yoğun bir şekilde dahil olduğumda, kültürü değiştirmek ve araştırma çıktılarını açıkça paylaşmanın önündeki engelleri aşmak için ne kadar çaba gerektiğini farkettim. Umarım bu el kitabı bilimi mümkün olduğunca açık ve anlaşılır yapmaya yardımcı olacaktır.

### Philipp Conzett

* UiT Norveç Arktik Üniversitesi, Norveç
* [philipp.conzett@uit.no ](mailto:philipp.conzett@uit.no )
* [@philippconzett](https://twitter.com/philippconzett)
* [0000-0002-6754-7911](https://orcid.org/0000-0002-6754-7911)

Bir dilbilimci olarak eğitim görüp, 2014 yılında Norveç Arktik Üniversitesi'nde araştırma kütüphanecisi olarak çalışmaya başladığımda açık bilim hakkında sadece belli belirsiz bir bilgiye sahiptim. Neyse ki, kısa bir süre sonra, disipline özgü bir hizmetle \(TROLLing\) başlayarak, ardından kurumsal bir hizmetle \(UiT Open Research Data - UiT Açık Araştırma Verileri\) ve son olarak ülke çapında bir hizmetle \(DataverseNO\) açık araştırma verileri için depolar da dahil olmak üzere araştırma destek hizmetlerinin geliştirilmesi ve yürütülmesine dahil oldum.

Gördüğüm kadarıyla Açık Bilim eğitmenleri için iki büyük tuzak var. İlki, acemi eğitmenler ele alınacak konuların ve henüz bakmadıkları mevcut kaynakların altında ezilebilirler. İkincisi, açık bilimi teşvik eden deneyimli eğitmenler çabalarını çok büyük ölçüde yeni başlayanlar için erişilebilir olan bir harekete dönüştürebilir. Umarım bu kitap iki engeli de aşmaya yardımcı olabilir.

### Pedro L. Fernandes

* Gulbenkian Bilim Enstitüsü, Portekiz
* [pfern@igc.gulbenkian.pt](mailto:pfern@igc.gulbenkian.pt)
* [@pfern](https://twitter.com/pfern)
* [0000-0003-2124-0241](https://orcid.org/0000-0003-2124-0241)

[![Video - Writing the Open Science Training Handbook - an author's perspective by Pedro Fernandes](http://img.youtube.com/vi/r9k729JROEE/0.jpg)](http://www.youtube.com/watch?v=r9k729JROEE "Writing the Open Science Training Handbook - an author's perspective by Pedro Fernandes")

1999'dan beri Oeiras, Portekiz'deki Gulbenkian Bilim Enstitüsü'nde Biyoinformatik alanında bir eğitim programı yürütüyorum. 19 yılda 5000'den fazla kurs katılımcısı oldu. 21. yüzyıl öğrencilerine daha iyi ulaşmak için bu kurs uzaktan ve e-öğrenme ile genişletildi. Açık erişim, açık veri, açık kaynak ve açık bilimin savunucusuyum ve bunları eğitim yoluyla ortaya koymak için her türlü şansı değerlendiriyorum. Bu hareketin büyütülmesi ve bilim insanı olmayanlara da ulaşması gerektiğinin bilincindeyim, bu yüzden bu hareketin büyütülmesi ve yayılmasıyla çok ilgileniyorum.

Açık bilim, büyük ama uygulanabilir bir eğitim adımı gerektiren bir fikirdir. Benim gibi savunucuların güçlerini birleştirmeleri ve bunu her gün gerçekleştirmeleri gerekiyor. Açık bilim eğitimi çok çeşitli seviyelerde gereklidir. Giriş seviyesine hitap etmek için 2017 yılında Rutger A. Vos ile birlikte ücretsiz olan "Open Science, Open Data, Open Source" \([http://osodos.org](http://osodos.org)\) kitabını hazırladık. Daha fazla savunuculuk ve eğitim gelecek.

### Edit Görögh

* Göttingen Üniversitesi, Almanya
* [goeroegh@sub.uni-goettingen.de](mailto:goeroegh@sub.uni-goettingen.de)
* [@gorogh\_edit](https://twitter.com/gorogh_edit)
* [0000-0002-0766-418X](https://orcid.org/0000-0002-0766-418X)

[![Video - Writing the Open Science Training Handbook - an author's perspective by Edit Görögh](http://img.youtube.com/vi/4OOSU4V__RQ/0.jpg)](http://www.youtube.com/watch?v=4OOSU4V__RQ "Writing the Open Science Training Handbook - an author's perspective by Edit Görögh")

Şu anda Göttingen Üniversitesi'nde, hakem değerlendirmesi, araştırma sonuçlarının yaygınlaştırılması ve etki ölçümü için yeni yöntemler, göstergeler ve araçlarla uyumlu bir çerçeve geliştirmeyi amaçlayan AB tarafından finanse edilen OpenUP projesinde proje sorumlusu olarak çalışıyorum. 10 yıldan fazla bir süredir bilgi yönetimi ve açık bilim/erişim ile ilgili programlarda yer alıyorum.

Açık bilim projeleri için çalışırken, hem çeşitli açık bilim savunucuları topluluklarını hem de isteksiz, şüpheci araştırmacı ve karar verici grupları tanıma şansım oldu. İkisi de beni açık bilim söylemine daha fazla dahil olmaya ve gelişmeleri takip etmeye ve değişen araştırma iletişimi dünyasında karşılaştığımız fayda ve zorluklar hakkında etkili bir şekilde konuşmanın araç ve yöntemlerini öğrenmeye itti.

### Kerstin Helbig

* Berlin Humboldt Üniversitesi, Almanya
* [kerstin.helbig@cms.hu-berlin.de](mailto:kerstin.helbig@cms.hu-berlin.de)
* [@FrauHelbig](https://twitter.com/FrauHelbig)
* [0000-0002-2775-6751](https://orcid.org/0000-0002-2775-6751)

[![Video - Writing the Open Science Training Handbook - an author's perspective by Kerstin Helbig](http://img.youtube.com/vi/uC02v5JuTlo/0.jpg)](http://www.youtube.com/watch?v=uC02v5JuTlo "Writing the Open Science Training Handbook - an author's perspective by Kerstin Helbig")

Almanya, Berlin Humboldt Üniversitesi'nde araştırma veri yönetimi koordinatörüyüm. Danışmanlık sıfatımla, araştırmacılara araştırma verilerinin yönetiminde yardımcı oluyor ve eğitimlerin yanı sıra bilgilendirme toplantıları düzenliyorum.

Benim için açık bilim eğitimi ile ilgili en büyük zorluk, araştırmacılara açık bilimin politik bir amaç veya ahlaki bir sorumluluktan daha fazlası olduğunu göstermektir. Açık bilimin düzeyleri olduğunu belirtmek önemlidir. Bir günden diğerine tamamen açmak zorunda kalmadan küçük bir adımla başlanabilir. Eğitimlerimde özellikle arka plan bilgilerin, disiplinlerin ve ön bilgilerin farklılığını seviyorum. Eğitimi daha da ilginç hale getiriyorlar. Özellikle hatırladığım bir eğitim var:  kalıcı tanımlayıcıların avantajlarından bahsederken katılımcılardan biri \(bir profesör\) hemen orada ORCID kaydını yaptı.

### Bianca Kramer

* Utrecht Üniversitesi, Hollanda
* [b.m.r.kramer@uu.nl](mailto:b.m.r.kramer@uu.nl)
* [@MsPhelps](https://twitter.com/MsPhelps)
* [0000-0002-5965-6560](https://orcid.org/0000-0002-5965-6560)

Gündüzleri, yaşam bilimleri ve tıp kütüphanecisiyim. Mesai sonrası projem, Joreon Bosman ile birlikte [Bilimsel İletişimde 101 Yenilik - 101 Innovations in Scholarly Communication](https://101innovations.wordpress.com). Araştırmayı daha yararlı, güçlü ve adil hale getirmek için açık bilim üzerine araştırma, eğitim ve savunuculuk yapıyoruz.

Açık bilimle ilgili eğitim vermek ödüllendirici çünkü bu sadece insanlara yeni beceriler öğretmekle ilgili değil, aynı zamanda temel kavramları tartışmak ve farklı bakış açılarının ve fikirlerin alışverişi ile ilgili. Derslerimizden bir katılımcının söylediği gibi: 'araştırmamda uygulayabileceğim pratik şeyler öğrenmeye geldim ama şimdi bir hareketin parçası olduğumu keşfettim. Bana göre başarılı bir eğitim, insanları kendi algılarını keşfetmeye ve sorgulamaya teşvik etmek için etkileşimli ve uygulamalı olmalıdır. Buna eğitmen olarak benim rolüm de dahildir: her zaman yeni şeyler denemeye açık olun ve eğitiminize katılan insanlardan bir şeyler öğrenin. 

### Ignasi Labastida

* Barselona Üniversitesi, Katalonya
* [ilabastida@ub.edu](mailto:ilabastida@ub.edu)
* [@ignasi](https://twitter.com/ignasi)
* [0000-0001-7030-7030](https://orcid.org/0000-0001-7030-7030)

[![Video - Writing the Open Science Training Handbook - an author's perspective by Ignasi Labastida](http://img.youtube.com/vi/VTGYlyTnBFg/0.jpg)](http://www.youtube.com/watch?v=VTGYlyTnBFg "Writing the Open Science Training Handbook - an author's perspective by Ignasi Labastida")

Fizik Doktorası, Barselona Üniversitesi, 2000. Halihazırda kendini açıklığa adamış: Barselona Üniversitesi CRAI'de (Learning and Research Resources Centre) [Bilgi Yayma Ofisi - Office for the Dissemination of Knowledge](http://crai.ub.edu/en/crai-services/intellectual-property) başkanı ve Creative Commons'ın başladığı 2003 yılından bu yanan İspanya lideridir.

Umarım yakın gelecekte açık bilim hakkında eğitime gerek kalmaz ve burada açıklanan uygulamalar varsayılan uygulamalar olur. Böylece "açık" etiketi eklemeye gerek kalmayacak ve araştırmacıların bazı sonuçlarını veya etkinliklerini neden kapattıklarını gerekçelendirmesi gerekecek. Bu kitabın, açık araştırma yapmak için sunduğu çok sayıda etkili ve uygulanabilir örnekle bunu başarmaya yardımcı olacağını düşünüyorum.

### Kyle Niemeyer

* Oregon Eyalet Üniversitesi, ABD
* [kyle.niemeyer@oregonstate.edu](mailto:kyle.niemeyer@oregonstate.edu)
* [@kyleniemeyer](https://twitter.com/kyleniemeyer)
* [0000-0003-4425-7097](https://orcid.org/0000-0003-4425-7097)

[![Writing the Open Science Training Handbook - an author's perspective by Kyle Niemeyer](http://img.youtube.com/vi/93CERDH4Lq0/0.jpg)](http://www.youtube.com/watch?v=93CERDH4Lq0 "Writing the Open Science Training Handbook - an author's perspective by Kyle Niemeyer")

Araştırma grubum, bilgisayar simülasyonlarını kullanarak yanma ve sıvı akışlarını inceliyor ve sayısal yöntemler ve paralel hesaplama stratejileri geliştiriyor. Açık bilim savunucusu!

Bir lisansüstü öğrenci iken, yazılımların açık bir şekilde paylaşılmaması nedeniyle araştırmamda sık sık engellerle karşılaştım; şimdi, bir araştırma grubunun lideri olarak öğrencilerim ve ben, literatürdeki sonuçlarla çalışırken veri kullanılabilirliği ve biçimlendirme zorluklarıyla karşılaşıyoruz. Bununla birlikte, başkalarına araştırma çıktılarını açıkça paylaşmanın ne kadar kolay olduğunu göstermek, örnek olarak öncülük edebileceği gibi değişimi hızlandırmak için yeterli olabilir.

### Fotis Psomopoulos

* Araştırma ve Teknoloji Merkezi Hellas, Yunanistan
* [fpsom@issel.ee.auth.gr](mailto:fpsom@issel.ee.auth.gr)
* [@fopsom](https://twitter.com/fopsom)
* [0000-0002-0222-4273](https://orcid.org/0000-0002-0222-4273)

[![Video - Writing the Open Science Training Handbook - an author's perspective by Fotis Psomopoulos](http://img.youtube.com/vi/_uNxt3rUlSY/0.jpg)](http://www.youtube.com/watch?v=_uNxt3rUlSY "Writing the Open Science Training Handbook - an author's perspective by Fotis Psomopoulos")

Fotis, Yunanistan'ın Selanik kentindeki Uygulamalı Biyolojik Bilimler Enstitüsü'nde \(INAB\|CERTH\) Biyoinformatik uzmanıdır. 2010 yılında Elektrik ve Bilgisayar Mühendisliği alanında Biyoinformatik ve e-altyapılar konusunda, açık ve tekrarlanabilir yöntemlerin özel bir değerlendirmesi ile doktora derecesini aldı. Hem resmi akademik yapılarda hem de Carpentry'lerde sertifikalı eğitmen (instructor) ve eğitici (trainer) olarak eğitim faaliyetlerinde önemli zaman harcamaktadır. Web sitesinde ufak tefek şeyler hakkında yazmaktadır. 

İnsanları, bilgisayarlarındaki çeşitli "tozlu" ve unutulmuş klasörlerde depolanan tüm metin, notlar, komut dosyaları ve verilerle bir Jupyter not defteri oluşturmak için fazladan zaman harcamaya ikna etmek, aslında onların biraz daha organize olmalarına yardımcı olacaktır. \#smallvictories \#treproducibility

### Tony Ross-Hellauer

* Know-Center GmbH, Avusturya
* [tross@know-center.at](mailto:tross@know-center.at)
* [@tonyR\_H](https://twitter.com/tonyR_H)
* [0000-0003-4470-7027](https://orcid.org/0000-0003-4470-7027)

Tony Ross-Hellauer, Know-Center, Graz, Avusturya'da kıdemli araştırmacıdır \(açık bilim\). Bilgi çalışmaları alanında doktora derecesine sahiptir \(Glasgow Üniversitesi, 2012\) ve araştırma alanları arasında hakem değerlendirmesi, üst veriler ve teknoloji felsefesi/tarihi yer alan açık erişim ve açık bilimin hevesli bir savunucusudur.

Eğitim etkinlikleri oluşturmak ve sunmak çok zor olsa da, insanları yalnızca açık bilim yapmak için eğitmek değil, aynı zamanda günlük araştırmaları için bunun değerini görmek, bu alanda çalışmanın en ödüllendirici yönlerinden biridir. Öğrenciler kendi deneyimlerini paylaşırken, yeni bilgilerini bu deneyimlerle nasıl ilişkilendirebildiklerini hissedebilmek, bir eğitmek olarak çok heyecan vericidir.

### René Schneider

* HES//SO - Cenevre İşletme Okulu (Geneva School of Business Administration), İsviçre
* [rene.schneider@hesge.ch](mailto:rene.schneider@hesge.ch)
* [@datosestupendos](https://twitter.com/datosestupendos)
* [0000-0003-4897-8561 ](https://orcid.org/0000-0003-4897-8561)

[![Video - Writing the Open Science Training Handbook - an author's perspective by René Schneider](http://img.youtube.com/vi/PoaqS3cp6PI/0.jpg)](http://www.youtube.com/watch?v=PoaqS3cp6PI "Writing the Open Science Training Handbook - an author's perspective by René Schneider")

René Schneider Batı İsviçre Uygulamalı Bilimler ve Sanatlar Üniversitesi'nin (University of Applied Sciences and Arts Western Switzerland) bir parçası olan Cenevre İşletme Okulu'nda Bilgi Bilimi alanında profesördür. Hesaplamalı dilbilim eğitim alt yapısı ile temel olarak verilerle ve verilerin tüm yönleriyle ilgilenmektedir. 

Araştırma verilerinin yönetimi alanını oldukça geç keşfettim ve esas olarak açık bilimin karmaşıklığı ve yüksek potansiyeli nedeniyle dahil oldum. Kütüphanecileri araştırma verilerinin yönetimi konusunda eğitmen olmaları için eğiten bir projeyi \(www.researchdatamanagement.ch\) yürüttükten sonra, açık bilimin kapıları açtığını, bilimsel sonuçların daha iyi anlaşılmasına ve yeniden kullanılmasına imkan verdiğini ve akademinin fildişi kulesinin dış dünyayla bağlantısını kurduğunu deneyimledim. 

### Jon Tennant

* Open Science MOOC, Almanya
* [jon.tennant.2@gmail.com](mailto:jon.tennant.2@gmail.com)
* [@protohedgehog](https://twitter.com/protohedgehog)
* [0000-0001-7794-0218](https://orcid.org/0000-0001-7794-0218)

[![Video - Writing the Open Science Training Handbook - an author's perspective by Jon Tennant](http://img.youtube.com/vi/KbD-CdhgC9A/0.jpg)](http://www.youtube.com/watch?v=KbD-CdhgC9A "Writing the Open Science Training Handbook - an author's perspective by Jon Tennant")

*Çevirenin notu: Genç yaşına rağmen açık bilime çok önemli katkılar sunmuş olan Jon Tennant, bu kitabın Türkçeye çevrildiği tarihten önce, 9 Nisan 2020'de Endonezya, Bali'de geçirdiği bir trafik kazası sonucu hayatını kaybetmiştir. Anısına saygıyla* 

Jon, Paleontoloji alanındaki ödüllü doktorasını 2017'de Imperial College London'da tamamlamış ve 2015'te iki yıl boyunca ScienceOpen'ın iletişim direktörü olarak çalışmıştır. Yeni nesil araştırmacıları açık uygulamalar konusunda eğitmeye yardımcı olmak için Open Science MOOC'u oluşturmaya çalışırken, bir yandan da bağımsız olarak dinozor evrimi üzerine araştırmalarına devam etmiştir. Açık erişim ve hakem değerlendirmesi üzerine makaleler yayınlamış, Açık Bilim Stratejisinin Temnelleri (Foundations for Open Science Strategy) dokümanının geliştirilmesine öncülük etmiştir ve dijital yayıncılık platformu paleorXiv'in kurucusudur. Jon ayrıca ASAPbio ve Açık Bilim Merkezi'nin (Center for Open Science) temsilcisi, Mozilla Açık Liderlik (Mozilla Open Leadership) danışmanı ve Berlin Açık Bilim buluşmasının (Berlin Open Science meetup) eş düzenleyicisi olmuştur. Aynı zamanda serbest çalışan bir bilim iletişimcisi ve danışmanı rolünü üstlenmiş ve Kazı Dinozorları adlı bir çocuk kitabı yazmıştır.

Açık Bilimin en zorlayıcı yanının eğitim olduğunu düşünüyorum. Kendi lügatı, uygulamaları, ilkeleri ile son derece karmaşık bir paradigmadır ve birçok durumda oldukça yüksek bir öğrenme engelini temsil eder. Ancak, başkalarının bilgi ve becerilerini geliştirmesini izlemek inanılmaz derecede ödüllendirici ve ben de her yeni deneyimde kendimi daha çok şey öğrenirken buluyorum. Sonuçta, hepimizin aklında aynı şey var - daha adil, daha eşitlikçi, şeffaf ve titiz bir bilimsel araştırma sistemi ve küresel araştırma topluluğunun, özellikle de genç nesillerin bu yönde attığı büyük adımları izlemek çok ilham verici.

### Ellen Verbakel

* 4TU.Araştırma Veri Merkezi (4TU.Centre for Research Data), Hollanda
* [p.m.verbakel@tudelft.nl](mailto:p.m.verbakel@tudelft.nl)
* [@Ellen4TUData](https://twitter.com/Ellen4TUData)
* [0000-0002-8194-6724](https://orcid.org/0000-0002-8194-6724)

Ellen bir eğitim kütüphanecisidir. TU Delft'te fakülte kütüphaneciliğinde uzun bir deneyime sahiptir. Daha sonra Delft Üniversitesi Yayınevinde çalışmış ve üç dergi için hakemlik sürecini organize etmiştir. Ayrıca 2000 yılında açık erişimi/dergileri tasarladı! 2005 itibariyle TU Delft'te yayın deposu oluşturmaya başlamış ve 2009'da 4TU.Araştırma Veri Merkezine \(o zamanlar 3TU.Datacentrum\) geçmiştir. 2013 yılında oluşturulan Essentials 4 Data Support eğitiminin ortak tasarımcılarından ve o zamandan beri hevesli bir eğitmen.

Eğitim olmasaydı nerede olurduk? Açık bilimin tüm yönlerinin farkında olmamız ve diğer kişileri de bunlarla ilgili heyecanlandırabilmemiz gerekiyor! Bu el kitabı, açık bilimi standart hale getirmek için eğitimcilerin eğitimlerini daha etkili kılmasına yardımcı olacaktır.

## Sprint etkinliğine uzaktan katılan yazarlar

### April Clyburne-Sherin

* Code Ocean, ABD
* [april.clyburne.sherin@gmail.com](mailto:april.clyburne.sherin@gmail.com)
* [@april\_cs](https://twitter.com/april_cs) & [@methodpodcast](https://twitter.com/methodpodcast)
* [0000-0002-5401-7751](https://orcid.org/0000-0002-5401-7751)

April bir epidemiyolog, metodoloji uzmanı ve açık bilim araçları, yöntemleri, eğitimi ve topluluk yönetimi konusunda uzmandır. Epidemiyoloji alanında yüksek lisans derecesine sahiptir. 2014'ten beri bilim insanlarını açık ve tekrarlanabilir araştırma yöntemleri konusunda eğitmeye odaklanmıştır (Center for Open Science, Sense About Science, SPARC). Şu anki destek araştırmacısı (outreach scientist) rolünde, Code Ocean kullanarak bilim insanlarını hesaplamalı tekrarlanabilirlik konusundaki en iyi uygulamalar hakkında eğitmektedir.

Diğer bilim adamlarını nasıl daha iyi bilim yapacakları konusunda eğiterek geçimimi sağlayacak kadar şanslıyım. Destek kitlem her çalıştayda büyüyor ve umarım bu el kitabı açık araştırma eğitim topluluğunun gelişmesine yardımcı olabilir. Açık araştırmayla ilgili diyaloglar genellikle iyi niyetli araştırmacıların \(kendim gibi\) ve benzer dünya görüşlerine sahip kütüphanecilerin yankı odalarında gerçekleşir. Açık araştırma eğitimi, batılı veya kuzeyli bakış açılarının evrenselmiş gibi öğretilmesiyle benzer şekilde bir kenara bırakılabilir. Açık araştırma diyaloglarına bağlam ve yeni bakış açıları eklemek, bilginin herkes için işe yaramasını sağlamanın tek yoludur. Bu sprint sırasında oluşturduğumuz içerik, kendi deneyimlerimizle sınırlıdır, ancak diğer yazarlar kendi deneyimlerine dayanarak eklemeler ve düzenlemeler yaptıkça, konuşma şeklimizi geliştirebilecek ve başkalarını açık araştırma konusunda eğitebilecek bir el kitabı hedefleyebiliriz. 

## Yardımcılar/Kolaylaştırıcılar

[![Video - Writing the Open Science Training Handbook - Helene Brinken and Lambert Heller](http://img.youtube.com/vi/on49K7y8Mlk/0.jpg)](http://www.youtube.com/watch?v=on49K7y8Mlk "Writing the Open Science Training Handbook - an author's perspective by Helene Brinken and Lamber Heller")

### Helene Brinken

* Göttingen Üniversitesi, Devlet ve Üniversite Kütüphanesi, Almanya
* [brinken@sub.uni-goettingen.de](mailto:brinken@sub.uni-goettingen.de)
* [@helenebrinken](https://twitter.com/helenebrinken)
* [0000-0002-3278-0422](https://orcid.org/0000-0002-3278-0422)

Mayıs 2017'den beri Göttingen Üniversitesi'ndeki FOSTER projesinde destek ve savunuculuktan sorumludur. E-öğrenme, kullanılabilirlik ve kullanıcı deneyimine odaklı olarak bilgi bilimi arka planına sahip, halihazırda öğrenme materyalleri geliştirmekte ve çalıştaylara yardımcı olmaktadır

FOSTER için çalışmadan önce, dünya çapında eğitim adaletsizliği ve sosyal adaletsizliğe karşı biraraya gelmiş genç aktivistlerle çalıştım. Grup dinamiklerinin ne kadar önemli olduğunu ve güçler birleştirilince neler başarılabileceğini öğrendim. Kültürel değişim bireyler düzeyinde başlıyor. Açık bilimle ilgilenen araştırmacıları bir araya getirmek, kurumunuzda açık bilimi teşvik etmek için ileriye doğru atılmış büyük bir adım olabilir. Destek gelirse, istekli diğer kişilerle tanışın ve yakın zamanda kendilerinin de destek toplayıp toplayamayacağını öğrenin.

### Lambert Heller

* TIB - Alman Ulusal Bilim ve Teknoloji Kütüphanesi, Hannover, Almanya
* [lambert.heller@tib.eu](mailto:lambert.heller@tib.eu)
* [@Lambo](https://twitter.com/Lambo)
* [0000-0003-0232-7085](https://orcid.org/0000-0003-0232-7085)

Sosyal bilimler arka planıyla, eğitim almış bir kütüphaneciyim; birkaç yıl bir üniversite kütüphanesinde konu uzmanı olarak çalıştım ve 2013 yılında TIB'de \(Alman Bilim ve Teknoloji Ulusal Kütüphanesi\) Açık Bilim Laboratuvarında çalışmaya başladım, şu anda bir dizi proje yürütüyorum. 2014'ten beri kitap sprintleri öneriyor ve bunlara yardımcı oluyorum. Tamamen "bağlantılı açık verilere" (linked open data) dayalı ücertsiz bir güncel araştırma bilgi sistemi (\(current research information system - CRIS\) olan VIVO'nun Almaya'da popüler hale gelmesine yardımcı oldum. Libraryland ve benzeri başka platformlarda, bilim için blok zinciri gibi tartışmalar başlattım.

Çalıştay yaparken \(örneğin, 2017 yılında Almanya'daki Leibniz Araştırma Derneği'nden doktora öğrencileri ve doktora sonrası araştırmacılar için bilimsel profil ve ortak yazma platformları konusunda yarım günlük bir çalıştay\) katılımcıların merakından faydalanmak her zaman bir zevktir. En meşgul öğrencinin bile deneyimleri, soruları vardır ve işlerin kendisi için en iyi nasıl gidebileceğini hayal eder. Bu pozitif enerjiyi kullanmayı seviyorum! Eğitmenin bir etkinliği yürütmesini çok daha kolay hale getiriyor.
